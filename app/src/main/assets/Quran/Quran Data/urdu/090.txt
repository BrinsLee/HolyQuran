مجھے اس شہر کی قسم
جبکہ آپ( علیک الصلوۃ والسلام) اس شہر میں تشریف فرما ہوں
اور والد اور اس کی اولاد کی قسم
یقیناًہم نے انسان کو مشقت میں رہتا پیدا فرمایا ہے
کیا وہ خیال کرتا ہے کہ اس پر گرفت کرنے والا کوئی نہیں ہے
وہ کہتا ہے میں نے ڈھیروں مال تباہ کر دیا
کیا وہ یہ سمجھتا ہے کہ اسے کسی نے نہیں دیکھا
کیا ہم نے اس کی دو آنکھیں نہ بنائیں ؟
اور زبان اور دو ہونٹ نہیں بنائے؟
اور ہم نے اسے دو ابھری ہوئی چیزوں کا راستہ بتایا
پس وہ کوشش سے گھاٹی میں نہ اترا
اے مخاطب! تجھے کیا پتہ وہ گھاٹی کیا ہے؟
یہ کسی کی گردن چھڑانا ہے
یا بھوک والے دن کسی کو کھانا کھلانا ہے
وہ خواہ یتیم رشتہ دار ہو
یا خاک نشین مِسکین ہو
پھروہ ان لوگوں میں شامل ہو جو ایمان لائے اور ایک دوسرے کو صبر کی وصیتیں کیں اور باہم رحمت کی وصیتیں کیں
یہی تو داہنی طرف والے لوگ ہیں
اور جنہوں نے ہماری آیتوں کا انکار کیا وہ بائیں طرف والے ہیں
ان پر ایسی آگ ہے جو اوپر سے بند ہے