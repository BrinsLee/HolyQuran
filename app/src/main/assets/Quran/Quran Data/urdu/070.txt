ایک پوچھنے والے نے کافروں پر واقع ہونے والے عذاب کے بارے پوچھا
جسے کافروں سے دور کرنے والا کوئی نہیں ہے
یہ اللہ تعالیٰ کی طرف سے ہوگا جو بلند سیڑھیوں والا ہے
فرشتے اور روح ایسے دن میں اس کی طرف چڑھتے ہیں جس کی مقدار پچاس ہزار سال ہے
محبوب(صلی اﷲ تعالیٰ علیک وسلم)! آپ حسین صبر فرمائیں
وہ تو اس دن کو دور سمجھ رہے ہیں
اور ہم اسے قریب دیکھتے ہیں
جس دن آسمان پگھلے ہوئے تانبے کی طرح ہو جائے گا
اور پہاڑ رنگین اون کی طرح ہو جائیں گے
اورکوئی دلی دوست کسی دلی دوست کو نہیں پوچھے گا
حالانکہ وہ ایک دوسرے کو دیکھ رہے ہونگے مجرم تو چاہے گا کاش ! اس دن کے عذاب سے بیٹوں کا
اپنی بیوی اور اپنے بھائی کا
اور اپنے اس خاندان کا جس کی وہ پناہ میں ہوتا تھا
اور جو زمین میں ہے سارے کے سارے سب کا فدیہ دے دیں پھر اسے نجات ملے
یقیناً نجات نہیں مل سکتی ،یقینا ًوہ آگ بھڑک رہی ہے
جو چمڑے کو اتار لے گی
اور ہر اس کو پکارے گی جس نے پیٹھ پھیری اور رخ پھیر لیا
جس نے دولت اکٹھی کی اور پھر گن گن کے رکھی
یقینا ًانسان غیر مستقل مزاج پیدا کیا گیا ہے
جب اسے کوئی برائی چھوتی ہے تو وہ بے قرار ہو جاتا ہے
اور جب اسے اچھائی ( پیسے) ملتی ہے تو اسے روک رکھتا ہے
ہاں وہ نمازی
جو اپنی نماز کو دائماً رکھتے ہیں
اور جن کے مالوں میں مقررہ حق ہے
مانگنے والوں اور جن کے پاس کچھ نہیں ان کا
یہ وہ لوگ ہیں جو قیامت کے دن کی تصدیق کرتے ہیں
اور یہ وہ ہیںجو اپنے پروردگار کے عذاب سے سہمے ہوئے ہیں
یقیناً ان کے پروردگار کا عذاب ایسا ہے کہ اس سے نڈرنہیں ہوا جا سکتا
یہ وہ لوگ ہیں جو اپنی خواہشات پر کنٹرول کرتے ہیں
ہاں اپنی بیویوں اور اپنی ملکیتوں میں انہیں ملامت نہیں کی جا سکتی
جو اس کے علاوہ چاہتا ہے تو ایسے لوگ زیادتی کرنے والے ہیں
یہ وہ لوگ ہیں جو اپنی امانتوں اور اپنے عہد کی رعایت رکھتے ہیں
اور وہ اپنی شہادتوں پر قائم رہتے ہیں
اور وہ اپنی نمازوں کی حفاظت کرتے ہیں
وہ لوگ جنتوں میں احترام پائیں گے
ان کافروں کو کیا ہو گیا ہے جو آپ (علیک الصلوۃ والسلام) کی طرف گھور گھور کر دیکھتے ہیں
دائیں بائیں سے غول کے غول آتے ہیں
کیا ان میں سے ہر آدمی اس بات کالالچ رکھتا ہے کہ وہ نعمت بھری جنتوں میں داخل کیا جائے گا
ہر گز نہیں ہم نے انہیں جس شے سے پیدا کیا ہے وہ جانتے ہیں
مجھے قسم ہے مشرقوں اور مغربوں کے پروردگار کی کہ یقینا ًہم قادر ہیں
انہیں ایسے لوگوں سے بدل دیں جو ان سے بہت بہتر ہوںاور ہم  سے کوئی آگے نکل نہیں سکتا
محبوب( صلی اﷲ تعالیٰ علیک وسلم)! انہیں چھوڑیں کہ وہ بے ہودگیوں میں پڑے رہیں اور کھیلوں میں محو رہیں یہاں تک کہ اس دن کو پا لیں جس دن کا ان سے وعدہ کیا گیا ہے
جب وہ اپنی قبروں سے جلدی جلدی (دوڑتے ہوئے) نکلیں گے گویا وہ بتوں کے تھانوں کی طرف دوڑے جا رہے ہیں
ان کی نگاہیں جھکی ہوئی ہوں گی ان پر ذلت طاری ہو گی یہ ہے وہ دن جس کا انہیں وعدہ دیا گیا تھا