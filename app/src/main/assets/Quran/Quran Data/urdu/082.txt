جب آسمان پھٹ جائے گا
اور جب ستارے جھڑ جائیں گے
اور جب سمندر ابل پڑیں گے
اور جب قبریں اُکھیڑ دی جائیں گی
ہر جان کو پتہ چل جائے گا کہ اس نے آگے کیا بھیجا ہے اور پیچھے کیا چھوڑا ہے
اے انسان! تجھے اپنے کریم رب کے بارے میں کس چیز نے دھوکہ دیا
جس نے تجھے پیدا کیا پھر درست کیا اور تجھے برابر برابر رکھا
جس صورت میں چاہا تیری ترکیب جوڑ دی
ایسا نہیں تم تو قیامت کو جھٹلا رہے ہو
اوریقیناً تم پر محافظ ہیں
جنہیں کراماً کاتبین کہتے ہیں
تمہارے افعال کو وہ جانتے ہیں
یقیناً نیک لوگ نعمتوں میں ہوں گے
اور یقیناًبدکار لوگ جہنم میں ہوں گے
قیامت کے دن انہیں اس میں جھونک دیا جائے گا
اور وہ اس سے غائب نہیں ہوسکیں گے
اے مخاطب !تجھے کیا پتہ کہ قیامت کا دن کیا ہے؟
پھر تجھے کیا پتہ قیامت کا دن کیا ہے؟
وہ ایسادن ہے کہ کوئی جان کسی اور جان کو فائدہ دینے کی کسی طرح بھی مالک نہیں ہو گی اور اس دن حکم سب اﷲ تعالیٰ کا ہو گا