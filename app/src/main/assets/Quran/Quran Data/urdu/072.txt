آپ ( علیک الصلوۃ والسلام)فرما دیں مجھے وحی فرمائی گئی ہے کہ جنوں کے ایک گروہ نے بڑی توجہ سے قرآن سنا ، کہنے لگے ہم نے ایک عجیب قرآن سنا ہے
وہ ہدایت کا راستہ دکھاتا ہے ہم اس پر ایمان لے آئے ہیں اور ہم ہر گز اپنے رب کے ساتھ کسی کو شریک نہیں ٹھہراتے
اور یقیناً ہمارے پروردگار کی شان برترو اعلیٰ ہےنہ تواس نے کوئی بیوی بنائی اورنہ ہی کوئی اس کی اولاد ہے
اور یقینا ًہم میں سے جو پاگل تھا وہ اﷲ تعالیٰ کے بارے میں حد سے گزر کے باتیں کرتا تھا
اور ہم خیال کیا کرتے تھے کہ انسان اور جن اﷲ تعالیٰ کے بارے میں جھوٹ نہیں بولیں گے
اور حقیقت یہ تھی کہ کچھ انسانی مردکچھ جِن مردوں سے پناہ چاہا کرتے تھے تو انہوں نے انہیں حد سے آگے بڑھا دیا
اور ان کا بھی یہ خیال تھا جیسا تمہارا خیال ہے کہ اﷲ تعالیٰ کسی کو نبی بنا کے نہیں بھیجے گا
اور یقیناً ہم نے آسمان کو چھوا ہم نے دیکھا کہ وہ توشدید محافظوںاور شہابوں سے بھرا پڑا ہے
اوریقینا ًہم اس کی کئی جگہوں پر سننے کے لئے بیٹھا کرتے تھے اب جو غور کے ساتھ سننے جاتا ہے تو اپنی گھات میں ایک شہاب کو پاتا ہے
اورہمیں پتہ نہیں ہے کہ جو زمین میں ہیں ان کے لیے برائی کا ارادہ ہے یا ان کے پروردگار نے انہیں ہدایت دینے کا ارادہ فرمالیا ہے
اور یقینا ًہم میں بھی نیک بھی ہیں اور کچھ اس کے علاوہ اور ہیں ہم بھی مختلف راستوں پر بکھرے ہوئے تھے
اور ہمارا بھی یہ گمان تھا کہ ہم زمین میں اﷲ تعالیٰ سے بے قابو نہیں ہو سکتے اور نہ بھاگ کے اسے عاجز کر سکتے ہیں
اور یقیناً جب ہم نے ہدایت کا پیغام سنا تو ہم اس پر ایمان لے آئے جو اپنے پروردگار پر ایمان لاتا ہے تو پھر اسے نہ تو نقصان کا خوف ہوتا ہے اور نہ ہی ظلم و زیادتی سے ڈرتا ہے
اور یقینا ًہم میں کچھ تو مسلمان ہیں اور کچھ ظالم ہیں جو اسلام لے آئے ہیں انہوں نے ہدایت تلاش کرلی ہے
اورجو ظالم ہیں وہ جہنم کا ایندھن ہیں
اگر وہ سیدھے راستے پر قائم رہتے تو ہم انہیں شاندارپانی پلاتے
ہم انہیں اس سے آزمانا چاہتے  تھے جو اپنے رب کے ذکر سے منہ موڑتا ہے اﷲتعالیٰ اسے چڑھائی کے عذاب میں مبتلا کر دیتا ہے
اوریقیناً مسجدیں اﷲ تعالیٰ کی ہیںاﷲ تعالیٰ کے ساتھ کسی اور کی وہاں عبادت نہ کرو
اور بیشک جب اﷲ تعالیٰ کا بندہ کھڑا ہوتا ہے اﷲ تعالیٰ کی عبادت کے لیے تو قریب ہے کہ اس پر وہ ٹھٹھ کے ٹھٹھ اکٹھے ہو جائیں
فرما دیجئے میں تو اپنے پروردگار کی عبادت کرتا ہوں اور اس کے ساتھ کسی کو شریک نہیں ٹھہراتا
یہ بھی فرما دیجئے کہ میں ذاتی طور پر تمہارے ضرر اور تمہاری ہدایت کا مالک نہیں ہوں
فرما دیجئے مجھے اﷲ تعالیٰ کے مقابلے میں کوئی اور پناہ نہیں دے سکتااور میں اس کے بغیر کوئی جائے پناہ بھی نہیں پاتا
میرا کام تو اﷲ تعالیٰ کی طرف سے بات پہچانا اور اس کے پیغاموں کا ادا کرنا ہے اور جو اﷲ تعالیٰ اور اس کے رسول کی نافرمانی کرتے ہیں تو ان کے لیے جہنم ہےجہاں وہ ہمیشہ رہیں گے
یہاں تک کہ جب وہ اسے دیکھیں گے جس کا انہیں وعدہ دیا جاتا تھا تو اس وقت انہیں پتہ چلے گا کہ مددگار کے حساب سے کون سب سے زیادہ ضعیف اور تعداد میں سب سے کم ہے
فرما دیجئے مجھے درایت نہیں کہ جس کا تمہیں وعدہ دیا جا تا ہے وہ قریب ہے یا میرا پروردگار اس کے لیے لمبی مدت بنا دے گا
وہ غیب کا جاننے والا ہے وہ کسی کو غیب پر مطلع نہیں فرماتا
ہاں، اپنے کسی عظمت والے رسول سے جسے چاہے چن لے تو بے شک وہ اس رسول کے سامنے اور پیچھے پہرا لگا دیتا ہے
تاکہ یہ بات ظاہر ہو جائے کہ انہوں نے اپنے پروردگار کے پیغاموں کو پہنچا دیا ہے اور اﷲ تعالیٰ نے جو ان کے پاس ہے اس کا احاطہ فرما رکھا ہے اور ہر چیز کی اس نے گنتی کرا رکھی ہے