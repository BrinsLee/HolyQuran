قیامت قریب آ گئی اور چاند پھٹ گیا
اگر وہ کوئی معجزہ دیکھ لیں تو منہ موڑ لیتے ہیں اور کہتے ہیں کہ یہ تو جادوہے جو طویل عرصے سے جاری ہے
اورانہوں نے تکذیب کی اور اپنی خواہشات کی پیروی کی اور ہر کام کا ایک ٹھہرائو ہوتا ہے
اور ان کے پاس ایسی خبریں آئی تھیں جن میں ڈانٹنے کا سامان تھا
اور کمال کی حکمت تھی اور ڈرانے والے انہیں فائدہ نہ دے سکے
محبوب (صلی اﷲ تعالیٰ علیک وسلم)!آپ رخِ انور ان سے موڑ لیں جس دن پکارنے والا ایک ناگوار بات کی طرف پکارے گا
ان کی نگاہیں جھکی ہوئی ہوں گی وہ قبروں سے یوں نکلیں گے گویا وہ پھیلی ہوئی ٹڈی دَل ہیں
وہ پکارنے والے کی طرف سر پٹ دوڑ رہے ہوں گے،کافر بھی بول اٹھیں گے یہ بڑا مشکل دن ہے
ان سے پہلے قوم نوح نے تکذیب کی ہمارے بندے کی تکذیب کی کہنے لگے یہ تو پاگل ہے اور اسے ڈانٹ دیا گیا
اس نے اپنے رب سے التجا کی کہ میں شکست خوردہ  ہوں میری مدد فرما
ہم نے آسمان کے دروازے ٹوٹ کر برسنے والے پانی کے لیے کھول دیئے
اورہم نے زمین سے چشمے بہا دیئے پانی مل گیا اس معاملے پر جس کا پہلے فیصلہ ہو چکا تھا
اور ہم نے اسے پھٹوں اور میخوں والی (کشتی) پر بٹھایا
ہماری آنکھوں کے سامنے وہ چل رہی تھی یہ تھا بدلہ ان لوگوں کا جو منکر تھے
اورہم نے اسے نشانی بنا دیا، کیا ہے کوئی نصیحت حاصل کرنے والا؟
میرا عذاب اور میرا ڈراوا کیسا رہا؟
اورہم نے قرآن کو یاد کے لیے آسان کیا ہے،کیا کوئی نصیحت حاصل کرنے والا ہے؟
قوم ِعاد نے بھی جھٹلایا تھا تو میرا عذاب اور میرا ڈراناپھر کیسا رہا؟
ہم نے تیز جھکڑبھیج دیامسلسل ناگوار دن میں
وہ لوگوں کو اکھاڑ کے پھینک رہا تھاگویا وہ اکھڑی ہوئی کھجورکے تنے ہیں
میرا عذاب اور میرا ڈرانا پھرکیسا رہا؟
اورہم نے قرآن کو نصیحت کے لیے آسان فرمایا، کیا کوئی نصیحت لینے والا ہے؟
قوم ِثمود نے بھی ڈرانے والے انبیاء کو جھٹلایا
وہ بولے کہ ہمارے ہی جیساایک بشر ہے ہم اس کی پیروی کریں پھر تو ہم بڑی گمراہی اور پاگل پن میں ہیں
ہمارے درمیان سے صرف اس پر ذکر ڈالا گیا ہے وہ تو بڑا جھوٹا اور شیخی بگارنے والا ہے
کل انہیں پتہ چل جائے گا کہ بڑا جھوٹا اور شیخی بازکون تھا؟
ہم ان کی آزمائش کے لیے اونٹنی بھیجنے والے ہیں، اے نبی(علیک السلام)! آپ انتظار فرمائیے اور صبر کیجئے
اورانہیں بتا دیںکہ پانی ان کے درمیان بٹوارے پر ہو گا،ہر باری پرباری والوں نے حاضر ہونا ہے
انہوں نے اپنے دوست(قذار) کو بلایااس نے ہاتھ گھمایااور اونٹنی کی کونچیں کاٹ ڈالیں
تومیرا عذاب اور میرا ڈرانا کیسا تھا؟
ہم نے ان پر زوردار آواز بھیجی وہ باڑ والے کی باڑ کی طرح چورا چورا ہو گئے
ہم نے قرآ ن کو نصیحت کے لیے آسان کیاہے،کیا کوئی نصیحت قبول کرنے والا ہے؟
قوم ِلوط نے ڈرانے والے پیغمبروں کی تکذیب کی
ہم نے ان پر آل ِ لوط کو چھوڑ کے پتھروں والاجھکڑ بھیج دیا، ہم نے آل ِ لوط کو سحری کے وقت نجات دی
یہ ہماری طرف سے نعمت تھی ہم شکر گزاروں کو اسی طرح بدلہ دیتے ہیں
نبی ( علیہ الصلوۃ و السلام)نے انہیں ہماری گرفت سے ڈرایاتھا تو انہوں نے شک آمیز سینوں سے جھگڑا شروع کر دیا
اورانہوں نے نبی کو اس کے مہمانوں کی وجہ سے بہکایا،ہم نے ان کی آنکھیں مٹا دیں تو انہوں نے میرا عذاب اور میرا ڈراواچکھ لیا
اورصبح سویرے سویرے ان کے پاس دیرپا عذاب آیا
تو میرا عذاب اور میرا ڈراوا چکھو
ہم نے یاد کے لیے قرآن کو آسان کر دیا ہے، ہے کوئی یاد کرنے والا؟
اورفرعونیوں کے پاس ڈرانے والے انبیاء آئے
انہوں نے ہماری ساری آیات کو جھٹلا دیا،ہم نے انہیں غالب اور زبردست قدرت والے کی حیثیت سے پکڑا
او مکیو!اکیا تمہارے کافر ان سے بہتر ہیں یا تمہارے لیے برات آ چکی ہے
کیا وہ یہ کہتے ہیں کہ ہم بدلہ لینے والے گروہ ہیں
یہ گروہ شکست کھا جائے گااور پیٹھ پھیر کے بھا گ کھڑے ہوں گے
بلکہ قیامت ان کی وعدہ گاہ ہے اورقیامت بے حد سخت اور شدید کڑوی ہے
یقیناً مجرم گمراہی اور پاگل پنے میں ہیں
جس دن انہیں منہ کے بل آگ میں گھسیٹا جائے گا(اور کہا جائے گا) جہنم کا مزہ چکھو
ہر شے کو ہم نے اپنی تقدیر سے پیدا فرمایا
اورہمارا حکم آنکھ چھپکنے کی طرح ایک ہی ہوتا ہے
اورہم نے تمہارے سب ساتھی ہلاک کر دیئے،کیا کوئی نصیحت حاصل کرنے والا ہے؟
اور جو کچھ انہوں نے کیا ہے وہ صحیفوں میں موجود ہے
اورہر چھوٹی بڑی چیز لکھی پڑی ہے
یقینا پرہیزگار لوگ باغوں میں نہروں میں ہیں
وہ قدرت والے بادشاہ کے پاس سچی نشست گاہ ہے