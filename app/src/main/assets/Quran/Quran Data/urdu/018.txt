سب تعریفیں اﷲ تعالیٰ کے لیے ہیں جس نے اپنے محبوب بندے پر کتا ب نازل فرمائی اور اس کتا ب میں کہیں ٹہڑا پن نہیں رکھا
یہ معاش و معاد کو قا ئم رکھنے والی ہے تا کہ اﷲ تعالیٰ کا مقدس بندہ(صلی اﷲ تعالیٰ علیہ وسلم) اس شدید مصیبت سے ڈرا ئے جو اﷲ تعا لی کی طرف سے آنے والی ہے اورمسلمانو ں کو بشارت دے جو نیک کام کرتے ہیں ان کے لیے اجر ِ عظیم ہے
جنت میں ہمیشہ ہمیشہ رہیں گے
اور ان لو گو ں کو ڈرا ئیے جو کہتے ہیں اﷲ تعالیٰ کی کوئی اولاد ہے
انہیں اس بات کا علم نہیں نہ ان کے آبا ؤ اجداد کو علم ہے ایک بہت ہی بڑی بات انکے مونہوں سے نکل رہی ہے صرف اور صرف جھوٹ بو ل رہے ہیں
محبوب(صلی اﷲ تعالیٰ علیک وسلم)! آپ ان کے لیے اپنی جان کو تکلیف میں ڈال رہے ہیںکہ وہ ا س قرآن پر ایمان نہیں لاتے محض افسوس سے آپ ایسا کر رہے ہیں
اور بیشک جو کچھ زمین پر ہے یہ زمین کی زیبائش ہے یہ آزمائش کا سبب ہے کہ انسانوں میں کس کا عمل اچھا ہو گا
اور بیشک جو کچھ زمین پر ہے ہم اسے چٹیل میدان بنانے والے ہیں
اے مخاطب !کیاتیرا خیا ل ہے کہ کہف اور رقیم و الے لوگ ہماری آیا ت میں عجیب تھے
جب کچھ نوجوانوں نے غار میں پناہ لی توانہوں نے دعا مانگی اے ہمارے پروردگار!ہمیں اپنی جناب سے رحمت عطا فرمااو ر ہمارے معاملے کو ہدایت سے بھر دے
پس ہم نے اس غار میں ان کے کانوں پر کئی گنتی کے سالوں تک تھپکی دی
پھر ہم نے انھیں اٹھا یا تاکہ یہ وا ضح ہو سکے کہ دوگروہوں میں وہ جتنا عرصہ رہے کس کو زیادہ یاد ہے
ہم آپ (علیک الصلوٰۃ والسلام) کے سامنے ان کا صحیح واقعہ بیان فرماتے ہیں وہ یقیناً نوجوان تھے جو اپنے رب کریم پر ایمان لائے اور ہم نے ان کی ہدایت اور سوجھ بوجھ میں اضافہ کردیا
اورہم نے ان کے دلوں میں پختگی ڈال دی جب وہ اٹھے توکہنے لگے ہمارا پروردگار آسمانوں اور زمین کا پالنے والا ہے ہم اس کے بغیر کسی اور معبود کی عبادت نہیں کرسکتے اگر ایسا ہوگا تو یہ زیادتی کی بات ہوگی
یہ تو ہماری قوم ہے جنہوں نے اﷲ تعالیٰ کو چھوڑ کے اور معبود بنا رکھے ہیں وہ اس پر واضح دلیل کیوں نہیں دیتے ؟ سواس سے بڑھ کرکون ظالم ہے جو اﷲ تعالیٰ پر جھوٹا بہتان باندھتا ہے
اور جب تم نوجوان اپنی قوم سے اور ان لوگوں سے بھی جن کی وہ اﷲ تعالیٰ کو چھوڑ کے عبادت کررہے تھے ان سے الگ ہو گئے تو اب غار میں پناہ لو، تمہارا پروردگا ر تمہارے لیے اپنی رحمت پھیلا دے گا اور اپنے احکام سے تمہارے معاملے میں آسانیاں مہیا فرما دے گا
اے مخاطب!تم دیکھو گے جب سورج طلوع ہوتا ہے تو وہ ان کی غار سے دائیں طرف ہٹ کر گزرتا ہے اور جب ڈوبتا ہے تو شمال کی طرف کتراتا ہوا ڈوبتا ہے وہ ایک غار میں کشادہ جگہ پر ہیں یہ اﷲ تعالیٰ کی نشانیوںمیں سے ہے اﷲ تعالیٰ جسے ہدایت دیتا ہے وہی ہدایت یافتہ ہے اور جسے وہ گمراہ کرتا ہے نہ تو اس کا کوئی ساتھی ہے اور نہ ہی راہ پر لانے والا ہوتا ہے
اے گمان کرنے والے توتو انہیں جاگتا خیال کرے گاحالانکہ وہ سوئے ہوئے ہیں ہم ان کی دائیں بائیں کروٹیں بدل دیتے ہیں اور ان کا کتا دو نوں بازو پھیلائے چوکھٹ پر بیٹھا ہے، اے مخاطب!اگر تو ان پر مطلع ہو جائے تو تو پیٹھ پھیر کے بھاگ کھڑا ہوگا اور ان کے رعب سے تیرا وجود بھر جائے
اور اسی طرح ہم نے انہیں پھر اٹھا دیا تاکہ وہ آپس میں ایک دوسرے سے پوچھیں، ان میں سے ایک نے کہا تم کتنا عرصہ ٹھہرے ہو ؟باقی بولے ہم ایک دن یا دن کا کچھ حصہ ٹھہرے ہیں وہ کہنے لگا تمہارا رب ہی جانتا ہے کہ تم کتنا عرصہ ٹھہرے ہو،تم اپنا ایک آدمی یہ پیسے دے کے شہر کی طرف بھیجو وہ دیکھے کہ کون سا حلال اور پاک کھانا ہے وہ کچھ کھانا لے آئے لیکن نرمی کا برتاؤ کرے تمہارے بارے میں کسی کو اطلاع نہ دے
بیشک اگر وہ تمہیں جان لیں گے تو تمہیں پتھروں سے مار دیں گے یا اپنی ملت کی طرف واپس موڑ دیں گے پھر تم ان سے فلاح نہیں پاسکو گے
اور اچانک ہم نے ان لوگوں کوان کی اطلاع کرا دی تاکہ وہ جان لیں کہ اﷲ تعالیٰ کا وعدہ حق ہے اور قیامت آنے والی ہے اس میں کوئی شک نہیں وہ لوگ اس معاملے میں بحث کرنے لگے کچھ کہنے لگے ان کے اس غار کے سامنے دیوار چن دو، ان لوگوں کو اﷲ تعالیٰ جانتا ہے جو اپنے اس معاملے پر غالب تھے کہ ہم یہاں لازماً مسجد بنائیں گے
لوگ کہیں گے وہ تین ہیں چوتھا ان کا کتا ہے اور کچھ لوگ کہتے ہیں کہ وہ پانچ ہیں چھٹا ان کا کتا ہے یہ غیبی تُک بندی ہے اور وہ کہتے ہیں کہ سات ہیں اور آٹھواں ان کا کتا ہے، فرمادیجئے میرا رب ان کی تعداد کو بہتر جانتا ہےبہت کم لوگ ہی انہیں جانتے ہیں اس معاملے میں بحث نہ کرو اتنی بحث کرو جتنا معاملہ کھل چکا ہے اور ان کے بارے میں کسی کتابی سے سوال نہ کرو
اورآپ کسی کام کے لئے یہ بات ہرگز نہ کہیں کہ میں کل کر دوں گا
( ساتھ کہیں) کہ اگر اﷲ تعالیٰ کی مرضی ہوگی اور اپنے رب کو یاد کیجئے جب آپ بھول جائیں اور فرمادیجئے قریب ہے کہ میرا تربیت فرمانے والا اس سے بھی زیادہ اچھی راہ مجھے بتا دے گا
اور وہ اپنی غار میں تین سو نو سال رہے
فرمادیجئے کہ اﷲ بہتر جانتا ہے کہ وہ کتنا عرصہ رہے ،آسمانوں اور زمین کا غیب اسی کا ہے وہ بہت حسین انداز سے دیکھتا ہے اور بڑے پیارے طریقہ سے سنتا ہے، اس کے بغیر اور کوئی کار ساز نہیں ہے اور نہ ہی اس کے حکم میں کوئی اور شریک ہے
محبوب(صلی اﷲ تعالیٰ علیک وسلم) !آپ ان کے سامنے اپنے رب کی کتاب جو آپ کی طرف وحی کی جارہی ہے پڑھیں، اس کے کلمات کو کوئی بدلنے والا نہیں اور اس کے علاوہ کسی اور جگہ پناہ بھی نہیں
اور آپ اپنی جان مبارک ان لوگوں کے ساتھ رکھیں جو صبح شام اپنے رب کی عبادت کرتے ہیں وہ اپنے رب کی ذات ِ اقدس کو چاہتے ہیں آپ (علیک الصلوٰۃ والسلام) اپنی پاک نگاہیں ان سے نہ ہٹائیں ،کیا آپ دنیوی زندگی کی زینت چاہتے ہیں ؟ جس کے دل کو ہم نے اپنی یاد سے غافل کر دیا ہے وہ خواہشات کے تابع ہے اور اس کا معاملہ حد سے بڑھا ہوا ہے آپ اس کے ساتھ نہ ہوں
آپ (علیک الصلوٰۃ والسلام) فرما دیں حق تمہارے رب کی طرف سے ہے پس جو چاہے ایمان لائے اور جو چاہے کفر کرتا رہے بیشک ہم نے ظالموں کے لئے آگ بنا رکھی ہے جس کی دیواریں انہیں گھیرے میں لیے ہونگی اوراگر وہ فریاد کریں گے ،پانی مانگیں گے تو انہیں پانی ایسا دیا جائے گا جو پیپ جیسا ہے اور چہروں کو بھون دیتا ہے یہ بد ترین پانی ہے اور آرام کی بے حد بری جگہ ہے
یقیناً جو لوگ ایمان لائے اور نیک کام کیے بے شک ہم اچھے اعمال کرنے والوں کا اجر ضائع نہیں کیا کرتے
ان لوگوں کے لئے باغات ہیں جن کے نیچے نہریں بہتی ہیں وہ وہاںسنہری کنگن پہنیں گے سبز رنگ کے باریک اور موٹے ریشمی کپڑے پہنیں گے وہ سہارا لئے ہونگے اپنی مزین چارپائیوں پر تکیہ لگائے ہوئے ہوں گے یہ بہترین بدلا ہے اور بہتر آرام گاہ ہے
محبوب(صلی اﷲ تعالیٰ علیک وسلم)! ان کے سامنے دو آدمیوں کی مثال پیش کیجئے ان میں سے ایک کے انگوروں کے دو باغ تھے اور اس کے ارد گرد کھجوروں کی باڑ تھی ہم نے انہیں گھیر رکھا تھا اور ان کے درمیان کھیتی تھی
دونوں باغ اپنا پھل لاتے تھے اس میں کمی نہیں ہوتی تھی ان دونوں کے درمیان نہر بہہ رہی تھی
اور بھی اس کا سازوسامان تھاوہ اپنے ساتھی سے بات کرتے ہوئے کہنے لگا میرے پاس تو تجھ سے مال بھی زیادہ ہے اور میری برادری بھی تجھ سے زیادہ ہے
اور وہ اپنے باغ میں گیا وہ اپنی جان پر ظلم کرنے والاتھا وہ کہہ رہاتھا کہ میں نہیں خیال کرتا کہ کبھی یہ بھی تباہ ہو گا یہ تو سدار ہے گا
اور میں نہیں خیال کرتا کہ کبھی قیامت بھی قائم ہوگی لیکن اگر مجھے رب کے پاس جانا ہی پڑا توادھر جانے میں مجھے اس سے زیادہ اور بہتر دنیا ملے گی
اس کے ساتھی نے بات کرتے ہوئے کہا کہ تواﷲ تعالیٰ کا انکار کررہا ہے جس نے تجھے مٹی سے بنایا پھر نطفے سے پیدا کیا پھر تجھے حسین و جمیل مرد بنا دیا
لیکن میری بات تو یہ ہے کہ اﷲ تعالیٰ ہی میرا پروردگار ہے میں اس کے ساتھ کسی کو شریک نہیں بناتا
تو نے ایسا کیوں نہیں کیا کہ تو جب اپنے باغ میں آتا تو تو کہتا کہ جو اﷲ تعالیٰ چاہے وہی ہوتا ہے کوئی بھی طاقت اﷲ تعالیٰ کے بغیر نہیں ہے اگر تو یہ سمجھتا ہے کہ میرے پاس مال کم ہے میری اولاد بھی کم ہے
ہو سکتا ہے کہ مجھے اﷲ تعالیٰ تیرے باغ سے بہتر شے عطا کردے اوراس پر بالائی دنیا سے جھکڑ آجائے اوروہ باغ اس حال میں صبح کرے کہ سفید پھسلانے والا ہو جائے
یا یہاں کا پانی زمین میں گہرا ہوجائے اور پھر تو اس پانی کو تلاش نہ کر سکے
اورجتنا مال تھا اﷲ تعالیٰ نے اسے احاطے میں لے لیا جب صبح اٹھاتو اپنے ہاتھ مل رہا تھا کہ میں نے اس مال و دولت کو بنانے میں جو کچھ خرچ کیا تھا وہ سارے کا سارا چھتوں پر گرا پڑا ہے اب وہ کہہ رہاتھا کہ کاش !میں کسی کو اپنے رب کے ساتھ شریک نہ ٹھہراتا
اور اب کوئی جماعت نہیں تھی جو اﷲ تعالیٰ کو چھوڑ کر اسکی مدد کرتی اور نہ ہی وہ خود بدلہ لے سکتا تھا
یہ سب تو اﷲ تعالیٰ کا اختیار ہے وہی انعامات میں بھی اور انجام میں بھی بہتر ہے
محبوب (صلی اﷲ تعالیٰ علیک وسلم)!ان کے سامنے آپ دنیوی زندگی کی مثال پیش فرمایئے یہ اس پانی جیسی ہے جسے ہم بادلوں سے اتارتے ہیں اس سے زمین میں سے گھنی نباتات نکلتی ہیں اور پھر وہی چورا بن جاتی ہے اور ہوا اسے اڑائے پھرتی ہیں اور اﷲ تعالیٰ ہر چیز پر قدرت رکھتا ہے
مال اور اولاد دنیوی زندگی کی زیبائش ہیں اور باقی رہنے والی نیکیاں پروردگار کے نزدیک ثواب میں بھی اور آرزو رکھنے میں بھی بہت بہتر ہیں
اورجس دن ہم پہاڑوں کوچلا دیں گے اور آپ ملاحظہ فرمائیں گے کہ زمین بالکل کھلی پڑی ہے ہم انہیں اکٹھا کر دیں گے کسی کو باہر نہیں چھوڑیں گے
اور وہ آپ کے رب کے سامنے صفوں میں پیش ہوں گے بیشک آج تم ہمارے پاس ایسے ہی آگئے ہو جس طرح دنیا میں ہم نے تمہیں پیدا کیا تھا،تمہارا تو خیال تھا کہ یہ وعدہ گاہ کبھی پوری نہیں ہوگی
اور پھر حساب پیش ہوگا آپ مجرموں کو دیکھیں گے کہ جو کچھ کتاب(نامۂ اعمال) میں ہے اس سے ڈر رہے ہیں اور کہہ رہے ہیں ہائے افسوس کہ اس نامۂ اعمال کو کیا ہوگیا ہے کہ نہ یہ چھوٹی بات نہ ہی بڑی بات چھوڑ رہا ہے سب کو اس نے گھیر رکھا ہے اور انہوں نے جو بھی عمل کیا اسے اپنے سامنے موجود پایا، آپ کا پروردگار کسی پر زیادتی نہیں فرماتا
اورہم نے فرشتوں کو حکم دیا کہ آدم کے سامنے سجدہ کرو ابلیس کے بغیر سب نے سجدہ کیا وہ جِن تھا اپنے رب کے حکم سے بگڑ گیا، کیا تم اسے اور اس کی نسل کو مجھے چھوڑ کر اپنا کارساز سمجھتے ہو حالانکہ وہ تمہارے کھلم کھلا دشمن ہیں ظالموں کے لئے سخت بدلہ ہوگا
میں نے انہیں آسمانوں اورر زمین کی تخلیق کا اور نہ ہی ان کی اپنی جانوں کی تخلیق کا گواہ بنایا ہے اور نہ ہی میں گمراہوں کو اپنا مدد گار بنایا کرتا ہوں
اوراﷲ تعالیٰ جب فرمائے گا کہ جنہیں تم نے شریک خیال کر رکھا تھا میرے ان شریکوں کو بلائوسو وہ انہیں پکاریں گے لیکن وہ انہیں جواب نہیں دیں گے ہم ان کے درمیان ہلاکت کا پردہ ڈال دیں گے
اور مجرم آگ کو دیکھیں گے اور وہ خیال کریں گے کہ وہ اس میں گرنے والے ہیں لیکن اُدھر سے مڑ تو نہیں سکیں گے
اورہم نے اس قرآن میں لوگوں کے لئے ہر قسم کے موضوعات اور مثالیں پیش کر دی ہیں اورانسان طبعاً بڑا جھگڑالوہے
اورلوگوں کو کس چیز نے ایمان لانے سے روکا جب ہدایت ان کے پاس پہنچ گئی تھی چاہئے یہ تھا کہ وہ اپنے رب سے استغفار چاہتے انہوں نے پہلوں کا طریقہ ماناجس کی وجہ سے عذاب سامنے آ جاتا ہے
اور ہم جب بھی رسولوں کو بھیجتے ہیں وہ انہیں بشارت دیتے اور ڈراتے ہیں،اور کافر باطلانہ انداز سے جھگڑا کرتے ہیں تاکہ اس سے حق کو مٹا دیں اور میری آیات کو جن سے انہیں ڈرایا جاتا ہے اسے مذاق بنا دیں
اوراس سے بڑھ کر اورکون ظالم ہیں جسے میری آیات پڑھ کر سنائی جاتی ہیں اور وہ ان سے منہ موڑ لیتا ہے اور یہ بھول جاتا ہے کہ اس کے ہاتھ نے آگے کیا بھیجا ہے یقینا ًہم نے ان کے دلوں میں پردے ڈالے ہیں کہ وہ ا ن باتوں کو سمجھ سکیں اور ان کے کانوں میں بھی بوجھ ہے اگر آپ انہیں ہدایت کی طرف بلائیں تو کبھی بھی وہ ہدایت کی طرف نہیں آئیں گے
اور آپ کا پروردگار بخشنے والا رحم فرمانے والا ہے، اگر وہ ان کے اعمال کی وجہ سے پکڑے تو ان پر جلدی عذاب آجائے لیکن عذاب اس لئے جلدی نہیں آتا کہ ایک وعدہ گاہ ہے جس سے ادھر ادھر وہ ہٹ نہیںسکیں گے
اوریہ مختلف بستیاں تھیں جب وہ ظالم شعار ہوئیں تو ہم نے انہیں ہلاک کر دیا اور ان کی ہلاکت کے لئے بھی ہم نے ایک مخصوص وقت مقرر فرمایا
اور جب موسیٰ(علیہ السلام) نے اپنے نوجوان کو فرمایا کہ میں یہاں سے نہیں ہٹوں گا یہاں تک کہ میں وہاں پہنچوں جہاں دونوں دریا ملتے ہیں یا طویل عرصہ تک چلتا رہوں
جب وہ دونوں وہاں پہنچے جہاں دونوں دریا اکٹھے ہوتے تھے وہ اپنی مچھلی کو بھول گئے اس نے سمندر میں سرنگ کی طرح راستہ بنا لیا
جب وہ وہاں سے آگے بڑھے تو موسیٰ ( علیہ السلام) نے اپنے نوجوان کو فرمایا کہ ہمارے پاس ہمارا کھانا لائیے بیشک ہم اس سفر سے تھک گئے ہیں
نوجوان نے عرض کیا آپ(علیک الصلوٰۃ والسلام) نے ملاحظہ نہیں فرمایاجب ہم چٹا ن کے پاس ٹھہرے تھے تو میں مچھلی کو بھول گیااور شیطان نے مجھے وہ بات ہی بھلادی کہ میں آپ سے ذکر کروں اس نے تو اپنا راستہ عجیب انداز سے سمندر میں بنا لیا ہے
موسیٰ (علیہ السلام ) نے فرمایا اسی بات کی تو ہم تلاش میں تھے وہ دونوں اپنے نقوش پاک پر واپس پلٹے
انھوں نے ہمارے بندوں میں ایک بندے کو پایاجسے ہم نے اپنے پاس سے رحمت دی تھی اور اپنے پاس سے علم سکھایا تھا
موسیٰ(علیہ السلام ) نے اس بندے سے کہا کیا میں آپ کے ساتھ ہو لوںاس شرط پر کہ آپ مجھے بتا دیں گے جو ہدایت آپ کو تعلیم دی گئی
انھوں نے کہا آپ (علیہ السلام ) میرے ساتھ صبر کی طاقت نہیں رکھتے
اورآپ اس بات پر کیسے صبر کریں گے جس کی حقیقت پر آپ کے علم کا احاطہ نہیں ہے
انہوں نے عرض کیا انشاء اﷲ تعالیٰ آپ مجھے صابر پائیں گے اور میں آپ کی حکم عدولی نہیں کروں گا
انہوں نے فرمایا اگر آپ میرے ساتھ چلنا ہی چاہتے ہیں تو مجھ سے کو ئی شے پوچھیں نہیں جب تک کہ اس کا ذکر میں خود آپ کے سامنے نہ کر دوں
پس وہ دونوں چل پڑے یہاں تک کہ وہ ایک کشتی میں سوار ہوئے،خضر(علیہ السلام)نے کشتی کو پھاڑدیا،موسیٰ (علیہ السلام ) نے کہا آپ نے اسے پھاڑ دیا ہے تا کہ جو لوگ اس میں سوار ہوں وہ غرق ہو جائیں بیشک آپ ایک نرالی چیز سامنے لے آئے ہیں
انہوں نے کہا کیا میں نے آپ سے نہیں کہا تھا کہ آپ (علیہ السلام )  میرے معاملے میں صبر نہیں کر سکیں گے
موسیٰ (علیہ السلام )  نے کہامواخذہ نہ فرمائیں جو بات میں بھول گیا ہوںاور میرے معاملے میں مجھ پر مشکل نہ ڈالیے
دونوں پھر چل پڑے انھیں ایک لڑکا ملاتوخضر(علیہ السلام )  نے لڑکے کو قتل کردیا،موسیٰ (علیہ السلام ) نے فرمایا، کیا ایک صاف ستھری جان کوبلاوجہ آپ نے ماردیاہے؟ بیشک یہ تو بڑی ہی نامعقول بات ہے
انہوں نے فرمایا کیامیں نے نہیں کہا تھاکہ آپ (علیہ السلام) میرے ساتھ سفر نہیں کر سکتے؟
اب موسیٰ (علیہ السلام ) فرمانے لگے اس کے بعد اگر میں کچھ بھی پوچھوں تومجھے اپنے ساتھ نہ ٹھہرانا آپ میری طرف سے عذر کوپہنچ چکے ہیں
دونوں چل پڑے ایک گاؤں والوں کے پاس آئے اور گاؤں والوں سے انہوں نے کھانا طلب کیاانہوں نے ان کی میزبانی سے انکار کردیادونوں نے وہاں ایک دیوار دیکھی جو گرنے کے قریب تھی،خضر (علیہ السلام) نے اسے سیدھا کھڑا کردیا،موسیٰ (علیہ السلام) بولے اگر آپ چاہتے تواس پر اجرت لے لیتے
انہوں نے فرمایا اب میرے اور آپ کے درمیا ن جدائی ہے جن باتوں پر آپ ( علیہ السلام) نے صبر نہیں فرمایا میں ان کی حقیقت آپ کو بتاتا ہوں
کشتی کچھ مسکینوں کی تھی وہ دریا میں کام کرتے تھے میں نے چاہا کہ اسے عیب ناک کردوںکیونکہ آگے بادشاہ تھا جو ہر کشتی کو جبراً ًچھین رہا تھا
اور بہرحال وہ لڑکا اس کے ماں باپ ایماندار تھے ہمیں اس بات کا خوف تھا کہ وہ اپنے کفر اور سرکشی کی وجہ سے ان پر بوجھ لادے گا
ہم نے چاہا کہ ان کا پروردگار انہیں اس سے بہتر اور پاکیزہ عطاکردے اور ایسا عطا کردے جوشفقت اور رحم کے بہت قریب ہو
وہ جو دیوار ہے وہ یتیم لڑکوں کی تھی جو اس شہر میں رہتے تھے اس کے نیچے ان کا خزا نہ تھاان دونوں کا باپ بڑا نیک تھاآپ (علیہ السلام )کے پروردگار نے چا ہا کہ وہ اپنی جوانی کو پہنچیں اور اپنا خزانہ نکال لیں یہ آپ (علیہ السلام ) کے رب کی طرف سے رحمت تھی میں نے خود اپنے طور پریہ کام نہیں کیے یہ ہے وہ حقیقت جس پر آپ صبر نہیں فرما سکے
محبوب(صلی اﷲ تعالیٰ علیک وسلم)! آپ سے ذوالقرنین کے متعلق پوچھتے ہیں فرمادیجیے میں تمھارےسامنے اس کا کچھ ذکر کرتا ہوں
یقینا ًہم نے اسے زمین میں بڑاٹھہرائو اور تمکنت دی تھی اور ہم نے اپنی طرف سے اسے ہر انداز کا سامان دیا تھا
اس نے ایک راستہ لیا
 وہ وہاں پہنچا جہاں اسے سورج ڈوبتا نظر آیادیکھا کہ وہ ایک سیا ہ چشمے میں ڈوب رہاہے وہاں ایک قوم بھی رہتی تھی ہم نے اسے کہا اے ذوالقرنین!یا انہیں تکلیف دے یاان کے ساتھ حسن سلوک کر
ذوالقرنین نے کہا جو زیادتی اور ظلم کرے گا اس پر تو ہم شدت کریں گے پھر ہماری شدت کے بعد وہ پروردگار کے سامنے جائے گاتو وہ اسے بہت بڑا انجاناعذاب دے گا
لیکن جو ایمان لے آیا اور نیک کام کیے اس کے لیے بہت ہی اچھی جزا ہے اور ہم اسے اپنے حکم میں آسانی دیں گے
پھر وہ ایک اور راستے پر ہو لیا
جب وہ وہاں پہنچا جہاں سورج طلوع ہوتا دکھا ئی دیتاتو اس نے دیکھا کہ وہ ایک ایسی قوم کے پاس سے طلوع ہورہا ہے جن کے سامنے کوئی حجاب نہیں ہے
بات ایسی ہی ہے اورجو اس کے پاس علم تھا ہم نے اس کا پوری طرح احاطہ فرما لیا
پھر وہ ایک اور راستے پر چلا
یہاں تک کہ وہ دو سدوں کے درمیان پہنچاان کے پرے ایک قوم تھی جو بالکل بات نہیں سمجھتی تھی
انہوں نے کہا اے ذوالقرنین! یہ یاجوج و ماجوج زمین میں فساد پھیلاتے ہیں،کیا ہم آپ کے لیے کچھ خراج مقرر کردیں اس شرط پر کہ آپ ہمارے اور ان کے درمیان ایک بند باندھ دیں
اس نے کہا جو کچھ اﷲ تعالیٰ نے مجھے تمکنت دی ہے وہ میرے لیے بہتر ہے تم میری مدد اپنی قوت سےکرو
میں تمہارے اور ان کے درمیا ن ایک دیوار بنا دیتا ہوںتم لوہے کے بڑے بڑے تختے لے آؤجب وہ ان دو پہاڑوں کے برابر ہوگئے تو اس نے کہا انہیں دھونکو جب وہ سارے کے سارے آگ کی طرح گرم ہو گئے تو اس نے کہا لاؤ میں اب اس پر پگھلا ہو ا تانبا ڈالتا ہوں
اس کے بعد نہ تو وہ اس پر چڑھ سکتے تھے نہ سوراخ  لگا سکتے تھے
کہنے لگا یہ میرے رب کریم کی مہربانی ہے جب میرے رب کریم کا وعدہ آئے گا تو وہ اسے ریزہ ریزہ کردے گااورمیرے رب کا وعدہ سچا ہے
اور ہم اس دن انہیں اس حال میں چھوڑیں گے کہ وہ ایک دوسرے میں گھس رہے ہوں گے صور اسرافیل پھونک دیاگیاتوہم ان سب کو اکٹھا کردیں گے
اور پھر ہم نے کافروں کو اس دن جہنم کے سامنے پیش کیا جس طرح پیش کیا جاتا ہے
جن کی آنکھیں میری یاد سے پردے اور غفلت میں تھیں اور وہ سننے کی طاقت بھی نہیں رکھتے تھے
کیاکافروں کا یہ گمان ہے کہ مجھے چھوڑ کے میرے بندوں کو اپنا ولی اور کار ساز بنا لیں یقیناً ہم نے جہنم کو کافروں کے لیے مہمانی کے طور پر تیا ر کر رکھا ہے
فرمادیجیے کیا میں تمہیں ان لوگوں کے بارے میں بتائوں جن کے عمل بہت ہی گھاٹے میں ہیں؟
یہ وہ لوگ ہیں جن کی کوششیں دنیا کی زندگی میں کھو گئی ہیں اور وہ خیال کرتے ہیں کہ وہ بڑا اچھا کا م کررہے ہیں
یہ وہ لوگ ہیں جنھوں نے اپنے رب کی آیات کا انکار کردیا ہے اور قیامت کے بھی منکر ہیں ان کے اعمال ضائع ہو گئے ہم ان کے لیے قیامت کے دن کو ئی وزن قائم نہیں فرمائیں گے
ان کے کفر کی وجہ سے جہنم ان کا بدلہ ہے اس لیے کہانہوں نے میری آیات اور میرے رسولوں کو مذاق سمجھا تھا
یقینا ًجو لوگ ایمان لائے اور نیک کا م کیے ان کی تو جنت الفردوس میں مہمانی ہو گی
وہ وہاں ہمیشہ رہیں گے اور اس سے جگہ بدلنا نہ چا ہیں گے
فرمادیجیے اگر سارے سمندر میرے رب کے کلمات کے لیے سیا ہی بن جا ئیں تو یہ سارے سمندر اس سے پہلے کہ میرے رب کے کلمات ختم ہوں خشک ہو جائیں گے اگرچہ ہم اتنی سیاہی اور ہی کیوں نہ لے آئیں
فرمادیجیے میں تو انسان ہوں اورانسان ہونے میں صرف تمھاری طرح ہوں میری طر ف وحی کی جاتی ہے کہ معبود صرف ایک ہی ہے جو اپنے رب سے ملنے کی امید رکھتا ہے تو وہ نیک کام کرے اور اﷲ تعالیٰ کے ساتھ عبادت میں کسی اور کو شریک نہ ٹھہرائے