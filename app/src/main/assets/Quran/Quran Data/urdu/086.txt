آسمان کی قسم اور رات کے آنے والے کی قسم
اے مخاطب! تجھے کیاپتہ کہ رات کا آنے والا کون ہے
وہ چمکتا تارا ہے
یقیناً ہر جان پر ایک نگہبان موجود ہے
انسان دیکھے اسے کس چیز سے پیدا کیا گیا ہے
وہ اچھلتے پانی سے پیدا کیا گیا ہے
جو ریڑھ کی اور سینے کی ہڈیوں سے نکلتا ہے
یقیناً اﷲ تعالیٰ اسے واپس لانے پر بھی قادر ہے
جس دن بھیدوں کو جانچا جائے گا
( تو اس دن) نہ تواس کے پاس کوئی قوت ہو گی اور نہ کوئی مددگار
بادل کی قسم جس سے بار بار بارش برستی ہے
اور زمین کی قسم جو پھٹ جاتی ہے
یقیناً یہ قرآن قول ِ فیصل ہے
اور یہ ہنسی مذاق نہیں
وہ بار بار مکر کرتے ہیں
اور میں بھی ہر بار خفیہ تدبیر فرماتا ہوں
محبوب( صلی اﷲ تعالیٰ علیک وسلم) کافروں کو تھوڑی دیر کیلئے مہلت عطا فرما دیں