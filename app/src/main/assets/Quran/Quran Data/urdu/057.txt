جو شے بھی آسمانوں اور زمین میں ہے اﷲ تعالیٰ کی تسبیح کہتی ہے اور وہ غالب اور حکمت والا ہے
ٓسمانوں اور زمین کا ملک اسی کاہے وہ زندہ کرتا اور مارتا ہے اور وہ ہر چیز پر قادر ہے
وہی سب سے پہلے، وہی سب سے آخر وہی ظاہر اور وہی باطن ہے اور وہ ہر شے کو جانتا ہے
وہ وہ ہے جس نے آسمانوں اور زمین کو چھ دنوںمیں پیدا فرمایا پھر عرش پر تصرف قائم کیا وہ جانتا ہے جو زمین میں جاتا ہے اور جو زمین سے نکلتا ہے اور جو آسمان سے اترتا ہے اور جو اس کی طرف چڑھتا ہے تم جہاں بھی ہو وہ تمہارے ساتھ ہے اﷲ تعالیٰ تمہارے اعمال کو دیکھتا ہے
آسمانوں اور زمین کا ملک اسی کا ہے اور سب معاملات اسی کی طرف پلٹتے ہیں
وہ رات کو دن میں داخل کرتا ہے اور دن کو رات میں داخل کرتا ہے اور وہ سینوں کے بھیدوں کو جانتا ہے
تم اﷲ تعالیٰ اور اس کے رسول پر ایمان لائو اور تم اس شے کو خرچ کرو جس کا اس نے تمہیں اپنا نائب بنایا ہے تو جو تم میں سے ایمان لائے اور خرچ کیا ان کے لیے بڑا اجر ہے
تمہیں کیا ہو گیا ہے کہ تم اﷲ تعالیٰ پر ایمان نہیں لاتے حالانکہ تمہیں رسول دعوت دے رہے ہیں کہ تم اپنے پروردگار پر ایمان لائو اس نے تو تم سے عہد لے رکھا ہے اگر تم ایمان دار ہو
وہ وہی تو ہے جس نے اپنے مخصوص بندے پر واضح آیات اتاریں تاکہ وہ انہیں اندھیروں سے نور کی طرف لے جائیں یقیناً اﷲ تعالیٰ تمہارے لیے رئوف بھی ہے اور رحیم بھی
تمہیں کیا ہو گیا ہے کہ تم راہ ِ خدا میں خرچ نہیں کرتے ہو حالانکہ آسمانوں اور زمین کی وراثت تو اﷲ تعالیٰ کی ہے تم میں سے کوئی بھی ان لوگوں کے مساوی نہیں جنہوں نے فتح مکہ سے پہلے راہ ِخدا میں خرچ کیا اور راہِ خدا میں جہاد کیا وہ ان سے درجے میں بہت عظیم ہیں جنہوں نے اس کے بعد خرچ کیا اور جہاد کیا اور ہر ایک سے اﷲ تعالیٰ نے بہت اچھائی کا وعدہ فرما رکھا ہے اور اﷲ تعالیٰ تمہارے اعمال کی خبر رکھتا ہے
وہ کون ہے جو اﷲ تعالیٰ کو قر ض ِ حسن دے تو اﷲ تعالیٰ اسے اس کے لیے کئی گناہ بڑھا دے اور اس کے لیے کریمانہ اجر ہو
جس دن آپ مومن مردوں اور مومن عورتوں کو ملاحظہ فرمائیں گے کہ ان کا نور ان کے سامنے اور ان کے دائیں طرف دوڑ رہا ہو گا آج تمہیں بشارت ہے ان جنتوں کی جن کے نیچے نہریں بہتی ہیں وہ ان میں ہمیشہ رہیں گے یہی تو عظیم کامیابی ہے
جس دن منافق مرد اور منافق عورتیں ایمانداروںکو کہیں گے ہمارا تھوڑا سا انتظار کرو کہ ہم تمہارے نور سے کچھ اقتباس کر لیں انہیں کہا جائے گا واپس اپنے پیچھے جائو وہاں نور تلاش کروتو ان کے درمیان ایک دیوار حائل ہو جائے گی اس کا دروازہ ہو گا اس کی اندر والی سمت رحمت ہے اور باہر والی طرف عذاب ہے
وہ مومنوں کو پکار کر کہیں گے کیا ہم تمہارے ساتھ نہیں تھے مومن جو اب دیں گے جی ہاں تھے لیکن تم نے اپنی جانوں کو فتنے میں ڈالا اور تم ہمارے بارے انتظار کر رہے تھے اور تم شکوں میں مبتلا تھے اور آرزئوں نے تمہیں دھوکے میں ڈالا یہاں تک کہ اﷲ تعالیٰ کا حکم آ گیا اور اﷲ تعالیٰ کے بارے میں دھوکہ باز شیطان نے تمہیں دھوکہ دیا
تو آج کے دن نہ تم سے فدیہ لیا جائے گا اور نہ ہی کافروں سے تم سب کا ٹھکانہ جہنم ہے وہ جہنم تمہاری مولیٰ ہے اور یہ بد ترین ٹھکانہ ہے
کیا ایمانداروں کے لیے ابھی وہ وقت نہیں آیا کہ ان کے دل اﷲ تعالیٰ کی یاد کے لیے اور جو حق نازل ہوا اس کے لیے جھک جائیں؟ان لوگوں کی طرح نہ ہو جنہیں ان سے پہلے کتاب دی گئی ہے عرصہ ان کے لیے لمبا ہو گیا تو ان کے دل سخت ہو گئے ان کی اکثریت فاسقوں کی ہے
جان لو موت کے بعد اﷲ تعالیٰ زمین کو زندہ فرما دیتا ہے ہم آیات تمہارے سامنے کھول کھول کے بیان فرما رہے ہیں تاکہ تم سمجھو
بے شک صدقہ دینے والے مرد اور صدقہ دینے والی عورتیں جو اﷲ تعالیٰ کو قر ض ِ حسن دیتے ہیں اﷲ تعالیٰ اسے کئی گناہ کر دے گا ان کے لیے کریمانہ ثواب ہے
اورجو اﷲ تعالیٰ اور اس کے رسولوں پر ایمان لائے وہی تو صدیق اور رب کے نزدیک شہید ہیں ان کے لیے اجر ہے اور ان کے لیے نور ہے اور جن لوگوں نے کفر کیا اور ہماری آیات کو جھٹلایا وہ دوزخ والے ہیں
جان لو کہ دنیوی زندگی کھیل تماشہ، بنائو سنگھار، باہمی فخر ، اور مالوں اور اولاد کی کثرت ہے اس کی مثال بارش کی طرح ہے کسانوں کو اس کی نباتات حیران کر دیتی ہے پھر وہ پھلتی پھولتی ہے پھر تو دیکھتا ہے کہ وہ پیلی پڑ گئی ہے اس کے بعد وہ چورا بن جاتی ہے اور آخرت میں شدید عذاب ہے اﷲ تعالیٰ کی طرف سے مغفرت اور رضا مندی ہے دینوی زندگی تو دھوکے کا سامان ہے
تم اپنے رب کی مغفرت کی طرف اور اس جنت کی طرف جس کی چوڑائی آسمان اور زمین کی چوڑائی کی طرح ہے ایک دوسرے سے آگے بڑھو وہ ان لوگوں کے لیے جو اﷲ تعالیٰ اور اس کے رسولوں پر ایمان لاتے ہیں تیار کی گئی ہے یہ اﷲ تعالیٰ کا فضل ہے جسے چاہتا ہے عطافر ماتا ہے اﷲتعالیٰ عظیم فضل والا ہے
جو مصیبت بھی زمین یا تمہاری جانوں میں آتی ہے وہ تو اس کتاب میں موجود ہے اس سے پہلے کہ وہ یہاں ظاہر ہو یہ اﷲ تعالیٰ کے لیے آسان بات ہے
تاکہ تمہیں غم نہ ہو جو تم سے چلی گئی اور نہ تم خوش ہو جو تمہیں ملی ہے اﷲ تعالیٰ ہر ناز کرنے والے بڑائی مارنے والوں کو پسند نہیں فرماتا
یہ وہ لوگ ہیں جن کی سر شت میں بخل ہے اور لوگوں کو بھی بخل کا حکم دیتے ہیں تو جو منہ موڑ لیتا ہے یقیناً اﷲ تعالیٰ غنی اور قابل ِ تعریف ہے
ہم نے اپنے رسول واضح آیات کے ساتھ بھیجے اور ان کے ساتھ کتاب اور ترازو بھی عطا فرمایا تاکہ لوگوں میں انصاف قائم فرمائیں اور ہم نے لوہا اتارا جس میں شدید جنگ ہے اور لوگوں کے لیے منفعتیں بھی ہیں تاکہ یہ بات اﷲ تعالیٰ ظاہر فرما دے کہ اس کے اور اس کے رسولوں کی بن دیکھے کون مدد کرتا ہے بے شک اﷲ تعالیٰ طاقت والا غالب ہے
بے شک ہم نے نوح اور ابراہیم(علیہماالسلام) کو بھیجا اور ان کی اولاد میں نبوت اور کتاب بھی رکھی ان میں کچھ تو ہدایت یافتہ ہیں اور ان میں سے بہت سے لوگ حکم عدولی کرنے والے بھی ہیں
پھر ہم نے ان کے نقوش ِ پا پر اور رسول بھیجے اور عیسٰی ابن مریم کو بھی پیچھے بھیجا اور ہم نے اسے انجیل دی اور ہم نے ان لوگوں کے دلوں میں جو اس کے پیروکار تھے نرمی اور مہربانی ڈال دی تھی اور یہ رہبانیت جو انہوں نے خود گھڑ لی ہے ہم نے اسے ان پر لازم نہیں کیا تھا ہاں یہ بات تھی کہ وہ اﷲ تعالیٰ کی رضا کو چاہیں لیکن انہوں نے رہبانیت کا حق ادا نہ کیا جس طرح اس کی رعایت کا حق تھا تو ان میں سے جو ایماندار تھے ہم نے انہیں اس کا اجر دیا اور ان میں سے اکثریت فاسقوں کی تھی
اے ایماندارو! اﷲ تعالیٰ سے ڈرو اور اس کے رسول پر ایمان لائو اﷲ تعالیٰ تمہیں اپنی رحمت کے دو حصے عطا فرمائے گااور تمہارے لیے نور پیدا فرمائے گا جس میں تم چلو گے اور تمہیں بخش دے گا اﷲ تعالیٰ بہت بخشنے والا اور سدا رحم فرمانے والا ہے
تاکہ اہل کتاب کو پتہ چل جائے کہ اﷲ تعالی کے فضل کے کسی حصے پر وہ قادر نہیں ہیں فضل تو اﷲ تعالیٰ کے ہاتھ میں ہے جسے چاہتا ہے دیتا ہے اور اﷲ تعالیٰ عظیم فضل والا ہے