یقینا ًانسان پر زمانے کا ایک ایسا وقت گزرا ہے کہ وہ کوئی قابل ِ ذکر شے نہیں تھا
یقیناً ہم نے انسان کو ملے جلے نطفے سے پیدا کیاتاکہ ہم اسے آزمائیں تو ہم نے اسے سننے والا اور دیکھنے والا بنا دیا
یقیناًہم نے اسے راستہ دکھایا پس یا تو وہ شکر گزار رہے یا وہ نا شکرا رہے
یشک ہم نے کافروں کے لیے زنجیریں ، طوق اور بھڑکتی آگ تیار کر رکھی ہے
یقیناً نیک لوگ ایسے پیالے سے پیئیں گے جس میں ملونی کافور کی ہو گی وہ ایک چشمہ ہے
جس سے اﷲ تعالیٰ کے بندے پیتے ہیں جدھر چاہیں اسے بہا لے جاتے ہیں
وہ نذر پوری کرتے ہیں اور اس دن سے ڈرتے ہیں جس کی سختی ہر طرف پھیل جائے گی
وہ اﷲ تعالیٰ کی محبت میں مسکین، یتیم اور قیدی کو کھانا کھلاتے ہیں
ہم تمہیں اﷲ تعالیٰ کی ذات کے لیے کھانا کھلا رہے ہیں نہ تو اس سے بدلہ مقصود ہے اور نہ تمہارا شکریہ مطلوب ہے
ہمیں یقینا ًاپنے پروردگار کا ڈر ہے اس دن سے جس دن کا چہرہ چڑھا ہوا ہو گا اور بڑا سخت ہو گا
پس اﷲ تعالیٰ نے انہیں اس دن کی سختیوں سے بچا لیا اور انہیں تازگی اور خوشی عطا فرما دی
اور انہیں بدلہ کا بدلہ جنت اور ریشم کی شکل میں دیا
وہ جنت میں پلنگوں پر تکیہ لگائے بیٹھے ہوں گے نہ وہ وہاں دھوپ دیکھیں گے اور نہ ہی وہاں شدید سردی ہو گی
ان پر جنت کے سائے جھکے پڑے ہوں گے اور جنت کے گچھے ان کے سامنے فرماں بردار ہوں گے
اور ان پر چاندی کے برتنوں اور آب خوروں کو جو شیشے کے ہیں پھیرا جائے گا
اور یہ شیشہ بھی چاندی کا ہے اور ان میں پانی اندازے کے مطابق ہو گا
انہیں ایسے گلاس دیئے جائیں گے جن میں زنجبیل کی ملاوٹ ہو گی
جنت میں ایک چشمہ ہے جس کا نام سلسبیل ہے
اور ان کی خدمت کے لیے سدا بہار لڑکے چکر لگاتے ہوں گے جب تو انہیں دیکھے تو تو خیال کرے کہ یہ بکھرے موتی ہیں
اور جب تو وہاں دیکھے تو تو نعمتیں اور وسیع ملک دیکھے گا
اور ان پر کپڑے ہیں سبز ریشم اور موٹے ریشم کے اور وہ چاندی کے گنگن پہنے ہوں گے اور ان کا پروردگار انہیں پاکیزہ پانی پلائے گا
یہ ہے تمہارے لیے بدلہ اور تمہاری کوششیں قبول ہیں
محبوب (صلی اﷲ تعالیٰ علیک وسلم )!ہم نے آپ پر قرآن ٹھہر ٹھہر کے نازل فرمایا ہے
آپ ( علیک الصلوۃ والسلام) اپنے رب کے حکم کے مطابق صبر فرمائیں اور ان میں سے کسی گناہ گار یا کسی نا شکرے کی بات ہر گز نہ مانیں
اور اپنے رب کا نام صبح اور شام یاد فرمائیں
اور رات کو اس کے سامنے سجدہ ریز ہوں اور لمبی رات میں اس کی تسبیح پڑھیں
یہ کافر اس پہلی زندگی کو پسند کرتے ہیں اور ایک بھاری دن کو اپنے پیچھے چھوڑ دیتے ہیں
ہم نے انہیں پیدا فرمایا اور ان کے جوڑوں کو مضبوط کیاتو جب ہم چاھیں گے ان جیسے اور تبدیل کر دیں گے
یقیناً یہ قرآن تو ایک نصیحت ہے توجو چاہے اپنے پروردگارکی طرف راستہ لے لے
جب تک اﷲ تعالیٰ کی چاھت نہ ہوتم کچھ نہیں چاہ سکتے یقیناً اﷲ تعالیٰ علم والا حکمت والا ہے
جسے چاہتا ہے اپنی رحمت میں داخل فرما لیتا ہے اور ظالموں کے لیے دردناک عذاب تیار فرما رکھا ہے