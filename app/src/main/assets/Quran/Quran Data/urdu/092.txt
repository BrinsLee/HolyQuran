رات کی قسم جب وہ (ہر چیزپر )چھا جائے
اور دن کی قسم ہے جب وہ جلوہ ریز ہو جائے
اور اس ذات کی قسم ہے جس نے نر اور مادہ پیدا فرمائے
یقینا ًتمہاری کوششیں مختلف سمتوں میں ہیں
بہر حال جو راہ ِ خدا میں عطیہ دیتا ہے اور ڈرتا ہے
اور اچھی بات کی تصدیق کرتا ہے
ہم اس کے لیے راستے آسان کر دیتے ہیں
اور جو بخل کرتا ہے اور لاپرواہی اختیار کرتا ہے
اوربہت اچھی بات کی تکذیب کرتا ہے
تو ہم اسے تنگی میسر فرما دیتے ہیں
اس کا مال کفایت نہیں کرے گا جب وہ گڑھے میں گرے گا
یقینا ًہمارے ذمہ ہدایت ہے
اور آخرت اور یہ پہلی دنیا یقیناًہمارے لیے ہے
میں نے تمہیں شعلہ بار آگ سے ڈرایا ہے
اس میں تو وہ بدبخت داخل ہو گا
جس نے جھٹلایا اور منہ پھیر لیا
اور اس سے بچ جائے گا جو سب سے بڑھ کے پرہیزگار ہے
جو اپنا مال اپنے آپ کو پاک کرنے کے لیے دیتا ہے
اس پر کوئی ایسی کسی کی نعمت نہیں ہے جس کا وہ بدلہ دے
وہ تو صرف اپنے بر تر و اعلی پروردگار کی ذات کا متلاشی ہے
اور وہ بہت جلد راضی ہو جائے گا