محبوب) صلی اﷲ تعالیٰ علیک وسلم)! جب منافق آپ کی خدمت میں حاضری دیتے ہیں تو کہتے ہیں کہ ہم اس بات کے گواہ ہیں کہ یقینا آپ اﷲ تعالیٰ کے رسول ہیں اور اﷲ تعالیٰ جانتا ہے کہ یقینا آپ اﷲ تعالیٰ کے رسول ہیں اور اﷲ تعالیٰ گواہ ہے کہ یقینا یہ منافق جھوٹے ہیں
انہوں نے اپنی قسموں کو ڈھال بنا رکھا ہے اور اس کے ذریعے اﷲ تعالیٰ کے راستے سے روکتے ہیں یقیناً ان کے اعمال بد ترین ہیں
 یہ اس لیے ہے کہ وہ ایمان لائے پھر کافر ہوئے تو ان کے دلوں پر مہریں لگا دی گئیں اب وہ سمجھتے نہیں ہیں
اے دیکھنے والے جب تو انہیں دیکھتا ہے تو ان کے جسم تمہیں بہت پسند آتے ہیں اور جب وہ بولتے ہیں تو تو غور سے ان کی باتیں سنتا ہے لیکن معلوم ہوتا ہے کہ وہ سہارا لیے ہوئے پرانی لکڑیاں ہیں وہ ہر چیخ و پکار کو اپنے خلاف سمجھتے ہیں یہ د شمن ہیں ان سے محتاط رہو اﷲ تعالیٰ انہیں مارے یہ کہاں بہکے پھر رہے ہیں
اورجب انہیں کہا جاتا ہے کہ آئو تمہارے لیے اﷲ تعالیٰ کے رسول مغفرت چاہیں وہ اپنے سروں کو مٹکاتے ہیں اور آپ انہیں دیکھتے ہیں کہ وہ روکتے ہیں اور نخرے کرتے ہیں
ان کے لیے برابر ہے کہ آپ ان کے لیے استغفار فرمائیں یا استغفار نہ فرمائیں اﷲ تعالیٰ انہیں معاف نہیں فرمائے گا یقیناً اﷲ تعالیٰ فاسق قوم کو ہدایت نہیں دیتا
یہ وہی لوگ ہیں جو کہتے ہیں جو رسول کے پاس لوگ ہیں تم ان پر خرچ نہ کرو یہاں تک کہ وہ بھاگ جائیں اور آسمانوں اور زمین کے خزانے تو اﷲ تعالیٰ کے لیے ہیں منافق یہ بات بھی نہیں سمجھتے
وہ کہتے ہیں اگر ہم مدینہ کی طرف واپس گئے تو جو بہت عزت والا ہے وہ شدید ذلت والوں کو نکال دے گا اور عزت تو اﷲ تعالیٰ اس کے رسول اور مومنوں کے لیے ہے لیکن منافق جانتے نہیں ہیں
اے ایماندارو! تمہارے مال اور تمہاری اولادیں تمہیں ذکر الہی سے غافل نہ کر دیں جو ایساکرتے ہیں وہی خسارے میں ہیں
اور جو ہم نے تمہیںرزق دیا ہے وہ اس سے پہلے خرچ کرو کہ تمہارے پاس موت آ جائے پھر وہ پکارتا رہے اے میرے پروردگار کاش! تھوڑے عرصے تک تو مجھے مہلت دیتا تو میں بھی صدقہ کرتا اور میں بھی باصلاحیت بن جاتا
اور اﷲ تعالیٰ جب مقررہ وقت آ جاتا ہے تو کسی جان کو ڈھیل نہیں دیتا اﷲ تعالیٰ تمہارے اعمال کی خبر رکھتا ہے