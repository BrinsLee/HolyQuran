محبوب(صلی اﷲ تعالیٰ علیک وسلم)! آپ اپنے پروردگار کے نام سے پڑھیں جس نے پیدا فرمایا ہے
اس نے انسان کو لوتھڑے سے پیدا کیا
آپ(علیک الصلوۃو السلام) پڑھیں آپ کا تربیت فرمانے والا بڑا ہی کریم ہے
جس نے قلم کے ذریعے تعلیم دی
اس نے انسان کو وہ سکھایا جو وہ نہیں جانتا تھا
ایسی بات نہیں یقیناً انسان سر کش ہے
جب وہ اپنے آپ کو دولت مند سمجھتا ہے
یقینا آپ (علیک الصلوۃ والسلام)کے پروردگار کی طرف واپسی ہے
کیا آپ(علیک الصلوۃ والسلام) نے اسے ملاحظہ فرمایا
جو بندۂ خدا کو نمازپڑھنے سے روکتا ہے
بھلا دیکھئے اگر وہ بندۂ خدا ہدایت پر ہو
یا بندہ ٔ خدا تقویٰ کا حکم دے رہا ہو
یہ بھی ملاحظہ فرمائیے اگر وہ جھٹلائے اور منہ موڑے
کیا اسے پتہ نہیں کہ اﷲ تعالیٰ دیکھتا ہے؟
نہیں ایسا نہیں اگر وہ باز نہ آیا تو ہم اس کو ماتھے کے بال پکڑ کے گھسیٹیں گے
یہ جھوٹا اورخطا کار ماتھا ہے
وہ اپنی محفل کو بلا لے
ہم زبانیہ کو بلا لیں گے
ایسا ہر گز نہیں محبوب(صلی اﷲ تعالیٰ علیک وسلم)! آپ اس کی بات نہ مانیں آپ سجدہ کریں اور اﷲ تعالیٰ کے قریب ہو جائیں