سورج کی قسم اور اس کی چاشت کی قسم
اورچاند کی قسم جب وہ اس کے پیچھے پیچھے آئے
اور دن کی قسم جب سورج اسے خوب روشن کر دے
اور رات کی قسم جب وہ سورج کو ڈھانپ لے
اورآسمان اور اس کے بنانے والے کی قسم
زمین اور اس کے بچھانے والے کی قسم
جان اورجس نے اسے ٹھیک ٹھیک بنایا ہے اس کی قسم
پھر اسے بدی اور نیکی کی سمجھ الہام فرمائی
یقیناً وہ فلاح پا گیا جس نے جان کو پاک کیا
اور وہ نامراد ہوا جس نے اسے خاک میں ملایا
ثمود نے اپنی سر کشی کی وجہ سے جھٹلایا
جب ثمودکا سب سے بڑا بدبخت اٹھا
اﷲ تعالیٰ کے رسول نے انہیں کہا اﷲ تعالیٰ کی اونٹنی اور اس کے پانی پینے سے بچو
انہوں نے رسول( علیہ السلام) کو جھٹلا دیااونٹنی کی کونچیں کاٹ دیں ،ان کے گناہوں کی وجہ سے ان کے پروردگار نے تباہ کر دیا اور ہموار کر کے رکھ دیا
اﷲ تعالیٰ کو اس کے انجام کا کوئی خوف نہیں ہے