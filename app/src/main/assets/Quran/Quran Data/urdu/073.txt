اے دنیا کو سنوارنے والے
تھوڑا وقت چھوڑ کے رات کو اٹھیں
رات کاآدھا حصہ یا اس سے تھوڑا کم کر دیں
یا اس پرتھوڑا سا بڑھا دیں اور قرآن کو پوری ترتیل سے پڑھیں
یقیناً ہم آپ پر بھاری بات ڈالنے والے ہیں
یقیناً رات کا اٹھنا یہ خواہشات کو روندھنے والا اور بات میں بہت مضبوط ہے
یقیناًدن میں آپ کے لیے لمبی جولانیاں ہیں
اپنے پروردگار کے نام کا ذکر فرمائیں (اور سب کو چھوڑ کے) اس کی طرف الگ ہو جائیں
وہ مشرق اور مغرب کا پروردگار ہے اس کے بغیر کوئی معبود نہیں اسی کو اپنا کارساز بنائیں
جو یہ کافر کہتے ہیں اس پر آپ صبر فرمائیں اور انہیں اچھے انداز سے چھوڑ دیں
مجھے اور ان جھٹلانے والوں کو جن کے پاس دولت ہے چھوڑ دیں اور انہیں تھوڑی دیر کے لیے ڈھیل دے دیں
یقیناً ہمارے پاس بیڑیاں ، بھڑکتی آگ
اور گلے میں پھنسنے والا کھانا اور دردناک عذاب ہے
جس دن زمین اور پہاڑ کانپ اٹھیں گے اور پہاڑ تو بہتا ریتا بن جائیں گے
یقیناً ہم نے تمہاری طرف ایک عظیم المرتبت رسول بھیجا ہے جو تمہارا مشاہدہ فرماتا ہے جیسا کہ ہم نے فرعون کی طرف ایک عظیم رسول بھیجا تھا
فرعون نے اس رسول کا انکار کر دیا ہم نے اسے شدت سے پکڑا
تو تم کیسے بچ سکو گے اگر تم نے اس دن کا انکار کر دیا جو دن بچوں کو بھی بوڑھا کر دیتا ہے
آسمان اس دن پھٹ پڑے گا اﷲ تعالیٰ کا وعدہ پورا ہونے والا ہے
یہ قرآن تو نصیحت ہے جو  چاہے اپنے پروردگار کی طرف راستہ اختیار کرے
یقینا آپ (علیک الصلوۃ والسلام) کا پروردگار جانتا ہے کہ آپ رات کو دو تہائیاں ، آدھی رات اور ایک تہائی کھڑے رہتے ہیں اور ایک جماعت وہ بھی جو آپ کے ساتھ ہے اور اﷲ تعالیٰ رات اور دن کو مقدر فرماتا ہے اسے پتہ ہے کہ تم اسے پورا نہیں کر سکو گے، اس نے تمہاری طرف رجوع فرمایا تو جو قرآن میسر ہو وہ پڑھو اﷲ تعالیٰ کو معلوم ہے کہ تم میں کچھ بیمار ہوں گے اور کچھ وہ ہیں جو زمین میں چل رہے ہیں وہ اﷲ تعالیٰ کی طرف سے فضل ( رزق) تلاش کر رہے ہیں اور کچھ وہ ہیں جو راہِ خدا میں جہاد کر رہے ہیں تو تم اتنا پڑھو جو آسانی سے میسر ہو، تم نماز قائم کرو، زکوۃ دو اور اﷲ تعالیٰ کو قر ضِ حسنہ پیش کرو جو تم کوئی اچھائی اپنی جانوں کے لیے آگےبھجتے ہو اسے تم اﷲ تعالیٰ کے ہاں پائو گے وہ بہت بہتر ہے اور اس کا بہت اجر ہے اور اﷲ تعالیٰ سے مغفرت چاہو بے شک اﷲ تعالیٰ بخشنے والا رحم فرمانے والا ہے