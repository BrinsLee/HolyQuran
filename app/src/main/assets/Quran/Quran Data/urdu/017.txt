پاک ہے وہ ذات جس نے رات کے ایک حصے میں اپنے بندئہ خاص(صلی اﷲ تعالیٰ علیہ وسلم) کو مسجدِ حرام سے لے کے مسجدِ اقصیٰ تک سیر کرائی جس کے ارد گرد برکتیں ہی برکتیں ہیں تاکہ اپنے محبوب بندے(صلی اﷲ تعالیٰ علیہ وسلم) کو اپنی نشانیاں دکھائیں یقیناً وہی خوب سننے والاخوب دیکھنے والا ہے
اورہم نے موسیٰ(علیہ السلام) کو کتاب دی اور ہم نے اسے بنی اسرائیل کے لئے ذریعہ ٔہدایت بنایا کہ میرے علاوہ کسی کو اپنا کارساز نہ سمجھو
اے وہ لوگو جو ان کی اولاد ہو جنہیں ہم نے نوح(علیہ السلام) کے ساتھ سوار کیا تھا یقینا ًنوح(علیہ السلام) شکر کرنے والے بندے تھے
اور ہم نے بنی اسرائیل کے لئے کتاب میں یہ حکم دے دیاتھا کہ تم لازماً زمین میں دو دفعہ فسادمچائو گے اوربڑی سر کشی کو اپناؤ گے
پھر جب ان دونوں میں سے پہلے وعدے کا وقت آیا توہم نے ان کی طرف اپنے جنگجو بندے بھیجے وہ مختلف شہروں میں گھس گئے اور اﷲ تعالیٰ کا وعدہ پورا ہوکر رہتا ہے
اسرائیلیو! پھر ہم نے دوبارہ تمہیں نبوت دی اور ہم نے تمہاری امداد مالوں کے ذریعے، اور اولادوں کے ذریعے بھی کی اور تمہاری تعداد ہم نے بہت بڑھادی
اگر تم اچھائی کرو گے تو اپنی جانوں کے لئے کرو گے اور اگر برائی کا راستہ لو گے تو وہ تمہاری ہی جانوں کے خلاف ہوگا، پھرجب دوسرے وعدے کا وقت آیا تاکہ وہ تمہارے چہروں کو بگاڑ دیں اور وہ مسجد میں داخل ہو جائیں جیسے پہلے داخل ہوئے تھے اور جس پر غالب آئیں اسے اچھے طریقے سے تباہی کی نظر کردیں
یہ بات دور نہیں ہے کہ تمہارا پروردگار تم پر رحم کرےلیکن اگر تم نے اسی سابقہ روش کا اعادہ کیا تو ہم بھی پلٹ آئیں گے اور ہم نے کافروں کے لئے جہنم کو قید خانہ بنا دیا ہے
یقینا ًیہ قرآن وہ راستہ دکھاتا ہے جو سب سے زیادہ دیر پااور سیدھا ہے اور آپ(علیک الصلوٰۃ والسلام) مومنوںکو خوشخبری دے دیں جو نیکی کے کام کرتے ہیں ان کے لئے بہت بڑا اجر ہے
اور یقیناً وہ لوگ جو آخرت پر ایمان نہیں رکھتے ان کے لیے ہم نے دردناک عذاب تیار کر رکھا ہے
اور انسان برائی کے لیے بھی اسی طرح دعائیں مانگتا ہے جس طرح بھلائی کے لئے مانگی جاتی ہیں اور انسان بے حد جلد باز ہے
اور ہم نے رات اور دن کو دو نشانیاں قرار دیا رات کی نشانی کو ہم نے مدہم کردیا اور دن کی نشانی کو ہم نے دیکھنے کا ذریعہ بنایا تاکہ تم اپنے پروردگار سے فضل چاہو اور تاکہ سالوں کی تعداد اور حساب کو جانو اورہر شے کو ہم نے کھول کھول کر بیان کردیا ہے
اور ہر انسان کی قسمت اس کے گلے میں لٹکادی ہے اور اس کے لئے قیامت کے دن ایسا اعمال نامہ ہوگا جسے وہ کھلاہواپائے گا
اپنانوشتہ خود پڑھ لے آج تیری اپنی ذات ہی تیرے لیے کافی محاسب ہے
اورجو راہِ ہدایت پر آتا ہے تو اپنی جان کے لیے ہی ہدایت پاتا ہے اور جو گمراہ ہوتا ہے وہ بھی اپنی جان کے لیے بات کرتا ہے اور کوئی جان کسی اور جان کا بوجھ نہیں اٹھاتی اور ہم کسی کو تبھی عذاب دیتے ہیں جب تک وہاں رسول نہ بھیجیں
اورجب ہم کسی بستی کو ہلاک کرنا چاہتے ہیں تو ہم وہاں کے عیش پسندوں کو اس راستے پر لگا دیتے ہیں وہ اس میں فسق و فجور کرتے ہیں پھر جب رب کا فیصلہ حق ہو کے سامنے آتا ہے اور اس آبادی کو جڑوں سے اکھاڑ دیاجاتاہے
اورکتنے گروہ تھے جو نوح( علیہ السلام) کے بعد تباہ ہوگئے آپ (صلی اﷲ تعالیٰ علیک وسلم) کا رب اپنےبندوں کے گناہوں کی خبربھی رکھتاہے اور دیکھتا بھی ہے
جو اس دنیا میں جلدی چاہتا ہے تو ہم اسے اس دنیا میں جلدی دیتے ہیں جو ہم چاہتے ہیں جس کے لیے ہم چاہتے ہیں پھرہم اس کے لیے جہنم مقرر کر دیتے ہیںوہ اس حال میں داخل ہو گا کہ وہ قابل مذمت ہو گا دھکے کھاتا ہوا
اور جو آخرت کو چاہتا ہے اور اس کیلئے پوری کوششیں صرف کردیتا ہے اور وہ مومن ہے تویہ وہ لوگ ہیں جن کی کوششیں ٹھکانے لگیں گی
دونوں گروہوں میں سے ہر گروہ کو ہم مدد فراہم کرتے ہیں ان کو بھی اور ان کو بھی یہ تیرے رب کی عطاہے اور تیرے رب کی عطا روکی نہیں جاسکتی
دیکھئے توسہی کہ ہم نے کس طرح بعض کو بعض پر فضیلت دی اور آخرت کے درجے بہت بڑے ہیں اورفضیلت میں آخرت بہت آگے ہے
اے سامع! اﷲ تعالیٰ کے ساتھ کسی اور کو معبود نہ بناکہ پھر قابلِ مذمت اور بے کس ہوکے بیٹھ جائے گا
محبوب( صلی اﷲ تعالیٰ علیک وسلم)! آپ کی تربیت فرمانے والے نے یہ حکم فرما دیا ہے کہ اس کے بغیر کسی کی عبادت نہ کی جائے اور ماں باپ کے ساتھ حسن ِسلوک ہو اگر ان میں سے ایک یا دونوں بوڑھے ہو جائیں تو انہیں اف بھی نہ کہو اور نہ ہی انہیں جھڑکو، انہیں کریم باتیں کہا کرو
اوران دونوں کے لئے عاجزی کے پَر مہربانی سے بچھادواور یہ دعا مانگو کہ اے میری تربیت فرمانے والے ان پر رحم فرما جیسا انہوں نے مجھے بچپن میں پالا ہے
تمہارا پروردگار بہت اچھی طرح جانتا ہے جو بھی بات تمہارے جی میں ہے اگر تم نیک ہو تو وہ رجوع کرنے والوںکو بخشنے والا ہے
اورقریبی رشتہ دار کو اس کا حق دیجئے،مسکین اور مسافر کو بھی اس کا حق دیں اور فضول خرچی نہ کیجئے
یقینا ًجو فضول خرچ ہیں وہ شیطانوں کے بھائی ہیں اورشیطان اپنے رب کا منکر ہے
اگر آپ رب کی رحمت چاہتے ہوئے جس کی آپ کو امید ہے ان سے منہ پھیر لیں تو ان سے آسان سی بات فرما دیں
اے سامع ! اپنا ہاتھ اپنی گردن سے باندھ نہ لے اور نہ ہی اسے پوری طرح کھول دے پھر تو ملامت زدہ ہو کر اور تھک کر بیٹھ جائے گا
یقینا آپ کا پروردگار جس کے لیے چاہتا ہے اپنا رزق پھیلا دیتا ہے اور جس کے لئے چاہتا ہے تنگ کر دیتا ہے یقینا وہ اپنے بندوں کی خوب خبر رکھنے والا خوب دیکھنے والا ہے
اور تم اپنی اولادکو بھوک کے خوف سے قتل نہ کروہم ہی انہیں اور تمہیں رزق دیتے ہیں یقینا ًان کا قتل کرنا بہت بڑی خطا ہے
اور بدکاری کے قریب بھی نہ جاؤیہ بدترین طریقہ ہے اور بد ترین راستہ ہے
اورجسے اﷲ تعالیٰ نے حرمت بخشی ہے اس کی جان کو سوائے حق کے قتل نہ کرو اور جو مظلوم قتل ہوجاتا ہے اس کے والی کو ہم قوت دے دیتے ہیں وہ اس کے قتل میں اسراف نہ کریں یقینا ًاس کی مدد کی جائے گی
اور تم یتیم کے مال کے قریب احسن طریقے کے بغیرنہ جاؤ یہاں تک کہ وہ جوان ہوجائے اوراپنا عہد پورا کرو یقینا عہد کے بارے میں تم سے پوچھا جائے گا
اور ماپ پورا دو جب تم ماپ کرواور وزن بھی درست ترازو کے ساتھ کرو یہ بہتر ہے اور اس کا انجام بھی بہت اچھا ہے
اورجس کا علم نہیں ہے اس کے پیچھے مت پڑو یقیناکان،آنکھیںاور دل ان سب کے بارے میں سوال ہوگا
اورزمین میں ناز ونخرے اور تکبر سے مت چل یقینا ًنہ تو زمین کو پھاڑ سکتا ہے اور نہ اونچائی میں پہاڑوں تک پہنچ سکتا ہے
 ان سب باتوں کی برائی آپ کے رب کے ہاں سخت نا پسند یدہ ہے
محبوب(صلی اﷲ تعالیٰ علیک وسلم)! یہ وہ حکمت بھری باتیں ہیں جو آپ کے پروردگار نے آپ کی طرف وحی کر دی ہیں،اور اے مخاطب! اﷲ تعالیٰ کے ساتھ کسی اور کو معبود نہ بنا ورنہ قابل ِملامت اور دھکیل کے جہنم میں پھینک دیا جائے گا
کیا تمہیں تو تمہارے رب نے لڑکوں کے لیے چن لیا اور فرشتوں کو اس نے بیٹیاں قرار دے دیا بیشک تم بہت ہی بھاری بات کہہ رہے ہو
اورہم نے کھول کھول کے اس قرآن میں بیان کیاتاکہوہ نصیحت حاصل کریں مگر وہ تو نفرت میں ہی آگے بڑھے
محبوب (صلی اﷲ تعالیٰ علیک وسلم) !آپ فرمادیں کہ اگر اﷲ تعالیٰ کے ساتھ کوئی اور معبود بھی ہوتے جس طرح یہ کہتے ہیں تو پھر وہ عرش والے کی طرف کوئی راستہ نکال ہی لیتے
وہ تو مقدس اور پاکیزہ ہے جو یہ باتیں کہہ رہے ہیں وہ ان سے بہت اونچا اور بہت دور ہے
 سات آسمان اور زمین اور جو بھی اس کے اندر مخلوقات ہیں سب اس کی تسبیح کرتی ہیں اور کوئی شے ایسی نہیں جو حمد کے ساتھ اﷲ تعالیٰ کی تسبیح نہ کہتی ہو لیکن تم ان کی تسبیح کو سمجھ نہیں سکتے بیشک وہ حلیم بھی اور غفور بھی ہے
اورمحبوب(صلی اﷲ تعالیٰ علیک وسلم) !جب آپ قرآن پڑھتے ہیں تو ہم آپ کے درمیان اور ان لوگوں کے درمیان جو صاحب ِایمان نہیں ہیں اور آخرت کو نہیں مانتے ایک چھپاہوا پر دہ ڈال دیتے ہیں
اور ہم ان کے دلوں پر پردے ڈال دیتے ہیں جس سے وہ سمجھ نہیں سکتے اور ان کے کانوں میں بھی بوجھ آجاتا ہے اور جب آپ(علیک الصلوٰۃ والسلام) قرآن میں اپنے پروردگار کا صرف واحدبنا کے ذکر کرتے ہیں تو وہ نفرت کرتے ہوئے اپنی پشت کی سمت مڑ جاتے ہیں
ہمیں اچھی طرح پتہ ہے جس کے لئے وہ سنتے ہیں جب وہ آپ کی طرف کان لگاتے ہیں اور جب وہ سرگوشیوں کے انداز سے باہم مشورے کرتے ہیں جب وہ ظالم کہتے ہیں کہ تم تو ایک سحر زدہ آدمی کی پیروی کر رہے ہو
محبوب(صلی اﷲ تعالیٰ علیک وسلم) !آپ ذرا ملاحظہ تو فرمائیں کہ یہ کیسی مثالیں پیش کرتے ہیں، پس یہ گمراہ ہیں اب سیدھے راستے پر ان میں آنے کی استطاعت ہی نہیں ہے
اوریہ بھی کہتے ہیں کہ جب ہم ہڈیاں ہوں گے اور چورا بن جائیں گے، تو کیا ہم ایک نئی تخلیق کے ساتھ اٹھا لئے جائیں گے؟
محبوب (صلی اﷲ تعالیٰ علیک وسلم) !فرمادیجئے کہ پتھر بن جاؤ یالوہا بن جاؤ
یا پھر ایسی مخلوق بنو جو تمہارے لئے تمہارے سینوں میں عظیم ہو (تو پھر بھی تمہیں اٹھا لیا جائے گا) پھر وہ پوچھتے ہیں کہ ہمیں کون لوٹائے گا؟ فرما دیجئے وہی جس نے تمہیں پہلی مرتبہ پیدا کیا تھا پھر وہ آپ کی طرف سر جھکا جھکا کے ناز سے کہتے ہیں کہ یہ بات کب ہوگی؟ فرما دیجئے کہ ہوسکتا ہے کہ یہ بات قریب ہو
جس دن (قیامت)اﷲ تعالیٰ تمہیں پکارے گا تو پھر تم اس کی حمد کہتے ہوئے جواب دو گے اور تمہارا اس وقت خیال یہ ہوگا کہ تم کائنات میں بہت تھوڑا عرصہ ٹھہرے ہو
اورمیرے بندوں کو آپ (علیک الصلوٰۃ والسلام) فرما دیں کہ وہ ایسی بات کہا کر یں جو بہت ہی بہتر ہو بے شک شیطان ان کے درمیا ن مخالفت کر وا دیتا ہے، یقینا ًشیطان انسان کا کھلم کھلا دشمن ہے
تمھاراپروردگارتمہیں اچھی طرح جانتا ہے اگر چاہے تو تم پر رحم کرے یا اگر چا ہے توتمہیں عذاب دے، محبوب(صلی اﷲ تعالیٰ علیک وسلم)! ہم نے آپ (علیک الصلوٰۃ والسلام) کو ان کا وکیل بنا کے نہیں بھیجا
اور آپ کا پروردگار جو آسمانوں اور زمین میں ہے سب کو اچھی طرح جانتا ہے اور ہم نے بعض نبیوں کو بعض پر فضیلت دی ہے اورداود(علیہ السلام) کو ہم نے زبور دی
فرما دیجئے انہیں پکا رو جنہیں تم اﷲ تعالیٰ کے بغیر اپنے معبود مانتے تھے نہ  تووہ تمھارے ضرر دور کرسکتے ہیں اور نہ ہی تبدیلی لا سکتے ہیں
جن لوگوںکی یہ عبادت کرتے ہیں وہ تو خود رب کریم کے سامنے وسیلے کے متلاشی ہیں کہ اﷲ تعالیٰ کے زیادہ قر یب کون ہے وہ تواﷲ تعالیٰ کی رحمت کے امید وار ہیں اور اس کے عذاب سے ڈرتے ہیں، یقینا آپ کے رب کا عذاب ڈرنے کی شے ہے
اورہم ہر بستی کو قیامت سے پہلے یا تو ختم کر دیں گے یا شدید عذاب میں مبتلا کریں گے یہ تحریر بھی لوح ِ محفوظ میں پہلے سے لکھی ہوئی ہے
اور ہمیں وہ آیات بھیجنے سے کسی قوت نے نہیں روکا مگر پہلوں نے انہی آیات کو جھٹلا دیا تھا اور ہم نے انہیں دکھانے کے لیے ثمود کو اونٹنی عطا فرمائی تھی انہوں نے اس اونٹنی پر زیادتی کی ہم آیا ت ڈرا نے کے لیے بھیجا کرتے ہیں
اور جب ہم نے آپ سے ارشاد فرمایا کہ آپ کے پرودگا ر نے لوگو ں کو گھیرے میں لے رکھا ہے اور وہ منظر جو ہم نے آپ کو دکھایا تھا وہ لو گو ں کے لیے آزما ئش تھی اور وہ پھٹکا را ہوا درخت جس کا قرآن میں ذکر کیا گیا ہے وہ بھی تو آزمائش تھی ہم انہیں خوف دلاتے ہیں اور یہ قرآن کی آیات میں زیا دہ سر کشی کی طرف ہی بڑھتے ہیں
جب ہم نے فرشتوں کو حکم دیا کہ آدم( علیہ السلام) کے سامنے سجدہ کرو توابلیس کے بغیر سب نے سجدہ کر دیا وہ کہنے لگا، کیا میں اسے سجدہ کروں جسے تو نے مٹی سے بنایا ہے؟
خدایا دیکھیں تو سہی، کیا یہی ہے جسے آپ نے مجھ پر عظمت دے رکھی ہے؟ اگر آپ نے مجھے قیامت کے دن تک مہلت دے دی توچند لوگوں کو چھوڑکر میں اس کی اولاد کو جڑ سے اکھاڑ پھینکوںگا
اﷲ کریم نے فرمایا تو جاان میں سے جو تیرے پیچھے چلے گا ان سب کے لیے جزا جہنم ہے جو بھر پور جزا ہے
اورتو ان میں سے جسے چا ہے اپنے مقام سے ہٹا لے تو اپنی آواز کے ساتھ ہٹا یااپنے سوار اور پیادے لے آان کے مالوں اور اولادوں میں شرکت بھی کر لے اور انہیں جھوٹے وعدے بھی دے یقینا ًشیطا ن دٖغا با زی کے وعدے ہی دیتا ہے
بیشک جو میرے بندے ہیں تیرا ان پر کو ئی بھی تسلط نہیں ہے، محبوب(صلی اﷲ تعالیٰ علیک وسلم)!آپ کا پروردگار بڑا ہی کا رساز ہے
تمہا را پرودگا ر تو وہ ہے جو سمندر میں جہازوں اورکشتیوں کو چلا تا ہے تا کہ تم اس کا فضل تلا ش کر وبیشک و ہ تم پر بہت مہربا ن ہے
اورجب تمھیں سمندر میں کوئی تکلیف پہنچتی ہے تو اﷲ تعالیٰ کے بغیر اپنے معبودوں کو بھول جاتے ہو پھر جب اﷲ تعالیٰ تمہیں خشکی کی طرف نجات دے دیتا ہے تو پھر رخ موڑ لیتے ہو( حقیقت یہ ہے) کہ انسان بڑا ہی نا شکراہے
کیا تم اس بات سے نڈر ہو گئے ہو کہ وہ خشکی کا کوئی کنارہ تمہارے ساتھ دھنسا دے یا تم پر پتھروں کی بارش کر دے تو کیا دنیا میں تمہارا کوئی حمایتی ہو گا؟
کیا تم اس بات سے بے خوف ہو گئے ہو کہ تمہیں پھر سمندر میں لے جائے اور تمہارے کفر کی وجہ سے ہوا کے تیز جھکڑ آجائیں اور اﷲ تعالیٰ تمہیں ڈبو دے، تو کیا مقابلے کے لیے تمہارے پاس کو ئی انتقام لینے والا ہے؟
اورہم نے اولاد ِ آدم کوبڑی عزت و تکریم عطا فرمائی  تری اور خشکی میں ہم نے اسے سوار کیا ہے اور ہم نے پاکیزہ رزق عطا کیا ہے اور بہت سی مخلوقات پر ہم نے اسے بہترین فضیلت دی ہے
جس دن ہم سب لوگوں کو ان کے قا ئدین کے ساتھ بلا ئیںگے تو جن کا نامۂ اعمال دا ئیں ہا تھ میںہو گا وہ اپنا نامۂ اعما ل خوشی سے پڑھ رہے ہوں گے ان پر ذرہ بھر بھی زیا دتی نہیں ہو گی
اور جو اس دنیا میں اندھا ہے وہ آخرت میں بھی اندھا ہو گا اور گم کردہ راہ ہو گا
اوروہ لوگ تو یہ چا ہتے تھے(قبیلہ ثقفی) کہ آپ کو فتنے میں ڈال دیں اس بات سے جو ہم نے آپ کی طرف وحی کی ہے تا کہ وہ ہمارے اوپر کسی اور چیز کا افتراء کرسکیں پھر یہ آپ کو دوست بنا لیں گے
اور اگر ایسی بات نہ ہوتی کہ ہم نے پہلے ہی سے آپ کو ثا بت قدم رکھا تو آپ ان کی طرف ذرا سا جھک  جاتے (نبوت کی وجہ سے یہ معمولی جھکائو بھی نہ ہوا)
اگر ایسی بات ہو تی(جو بوجہ عصمت محال ہے) تو ہم زندگی میں دو گنااورموت میں دو گنا مزہ ضرورچکھا تے پھر آپ ہما رے خلاف کسی کو مددگا ر نہ پاتے
اور قریب تھا کہ وہ آپ کو زمین سے اکھاڑ کر نکال دیتے اوراگر ایسا ہوتا تو وہ بھی آپ کے بعد تھوڑا ہی ٹھہرتے
یہ ان سب رسولوں کی سنت ہے جو ہم نے آپ سے پہلے بھیجے ہیں آپ ہماری سنت میں تبدیلی نہیں پا ئیں گے
جب سورج ڈھلے تو اس سے لے کے رات کے اندھیرے تک آپ نماز قائم کریں بے شک صبح کی نماز میں قرآن کا پڑھنا ایسا ہے کہ اس میں فرشتے حاضر ہوتے ہیں اور یہ وقت حضوری ہے
رات کے وقت آپ (علیک الصلوٰۃ والسلام) تہجد پڑھیں یہ آپ کے لیے اضافی نما زہے، یقینا آپ (علیک الصلوٰۃ والسلام) کا پروردگار آپ کو مقام محمود تک پہنچا دے گا
اور آپ (علیک الصلوٰۃ والسلام) یہ عرض کریں اے میرے پرودگا ر میں نے جس جگہ دا خل ہونا ہے اسے صدق والی جگہ بنا دے اور جہاں سے میں نکلا ہوں اسے بھی صدق والی جگہ بنا دے اور میرے لیے اپنے پاس سے مدد گا ر غلبہ عطا فرما
اورآپ ( علیک الصلوٰۃ و السلام ) فرما دیجے حق آ گیا با طل بھاگ گیا یقینا با طل مٹ جا نے والی شے ہے
اورہم قرآن میں ایسی آیات نازل فرما رہے ہیں جو مومنوں کے لیے شفا اور رحمت ہیں اور اس سے ظالموں کو تو زیادہ نقصان ہوتا ہے
اورجب ہم کسی انسان پر انعام فرماتے ہیں( تو بجائے احسان مندی کے) وہ منہ پھیر لیتا ہے اور اپنے پہلو کوموڑ لیتا ہے اور جب اسے تکلیف پہنچتی ہے توما یوس ہوجاتاہے
محبوب (صلی اﷲ تعالیٰ علیک وسلم)!آپ فرما دیں ہر ایک اپنی فطرت اور جبلت کے مطا بق کا م کرتا ہے اور تمھارا پرودگا ر اسے بہت بہتر جا نتا ہے جو سب سے سیدھے راستے پر ہے
محبوب(صلی اﷲ تعالیٰ علیک وسلم)! آپ سے روح کے متعلق پوچھتے ہیں فرما دیجئے روح میرے رب کا امر ہے اور تمھیں اس کا بہت ہی کم علم ملا ہے
اوراگر ہم چا ہیں تو جو ہم نے آپ کی طرف وحی کی ہے وہ سب واپس لے لیں پھر آپ ہما رے خلاف کسی کو کا رساز نہ پائیں
یہ تو آپ (علیک الصلوٰۃ والسلام) کے رب کی رحمت ہے کیونکہ اﷲ تعالیٰ کا آپ پر بہت زیادہ فضل ہے
آپ (علیک الصلوٰۃ والسلام) انہیں یہ بھی فرما دیں کہ اگر سارے انسان اور سارے جِن اکھٹے ہو جا ئیں تو اس قرآن کی ایک مثا ل نہیں لا سکیں گے اگر وہ ایک دوسرے کے مدد گا ر بھی بن جا ئیں
اور بیشک ہم نے اس قرآن میں لو گو ں کے لیے ہر قسم کی مثالیں پیش کی ہیں اکثر لوگ تومنکر ہیں وہ تو صرف ناشکری کی طرف بڑھتے ہیں
اور وہ کافر بولے جب تک آپ ہمارے لیے زمین سے ایک چشمہ نہ نکال دیں ہم آپ پر ہر گز ایمان نہیں لائیں گے
یا آپ(علیک الصلوٰۃ والسلام) کا ایک با غ کھجوروں اور انگوروںکا ہو اور اس کے درمیا ن سے آپ اچھے اندازسے نہریں گزار دیں
یاجیسا آپ کا خیال ہے آسمان ٹکڑے ٹکڑے کر کے ہم پر گرا دیں یا آپ اﷲ تعالیٰ اور فرشتوں کو سامنے لے آئیں
یا آپ کے لیےسنہری گھر ہو یا آپ آسمان پر چڑ ھ جائیں ہم آپ کے آسما ن کے چڑھنے پر بھی ایما ن نہیں لا ئیں گے جب تک آپ وہا ں سے ایسی کتا ب نہ لے آئیں جسے ہم پڑھیں، فرما دیجئے میرا پرودگا ر پاک ہے میں تو بھیجا ہوا ایک رسول (انسان) ہوں
اورجب ان کے پا س پیغا م ہدایت آگیا تو پھر ایمان لانے سے انہیں کس چیز نے روکا مگر وہ تو اب بولے، کیا اﷲ تعالیٰ نے ایک انسان کو رسول بنا کر بھیجا ہے؟
محبوب(صلی اﷲ تعالیٰ علیک وسلم)! آپ فرما دیں اگر زمین میں فرشتے آباد ہو کے چل رہے ہوتے تو ہم ضرور آسمان سے ایک فرشتہ رسول بنا کے بھیج دیتے
فرما دیجئے میرے اور تمھارے درمیا ن اﷲ تعالیٰ بڑاگواہ ہے بے شک وہ اپنے بندو ںکی خبر بھی رکھتا ہے اور دیکھتا بھی ہے
اورجسے وہ ہدا یت دیتا ہے وہ تو ہدایت یا فتہ ہے اور جسے وہ گمراہ کرتا ہے تو اﷲ تعالیٰ کے بغیر ان کا کو ئی کا رسا ز نہیں ہے اور ہم قیا مت کو ان سب کو اپنے منہ کے بل اوندھے اکٹھا کر یں گے ،وہ اندھے ، گونگے اور بہرے ہو ں گے ان کا ٹھکا نہ جہنم ہے جب بھی وہ بجھنے لگے گی ہم اسے بھڑ کا دیں گے
یہ ہے ان کی جزا کیونکہ انہوں نے ہماری آیات کا انکار کیا، اور کہاکہ کیا جب ہم ہڈیاں اور چورا ہو جائیں گے تو ہم ایک نئی تخلیق پا کر اٹھیں گے؟
کیا انہوں نے نہیں دیکھا ؟کہ بیشک وہ اﷲ تعالیٰ جس نے آسمانوں اور زمین کو پیدا فرمایا وہ ان کی مثل پیدا فرمانے پر قادر ہے اور وہ ان کے لیے ایساعرصہ متعین فرما دے جس میں شک نہیں تو ظالموں نے نا شکری اختیار کی
فرما دیجئے کہ اگر تم میرے رب کی رحمت کے خزانوں کے مالک ہوتے تو خرچ کے خوف سے تم روک لیتے اور انسان بڑا کنجوس ہے
اوربیشک ہم نے موسیٰ( علیہ السلام) کو نو واضح نشانیاں دیں محبوب(صلی اﷲ تعالیٰ علیک وسلم) !آپ بنی اسرائیل سے پوچھ لیں جب موسیٰ( علیہ السلام) ان کے پاس آئے تھے توفرعون نے ان سے کہا تھااے موسیٰ (علیہ السلام)میرا گمان یہ ہے کہ تجھ پر جادو ہو گیا ہے
موسیٰ( علیہ الصلوٰۃ والسلام) نے ارشاد فرمایا تجھے اچھی طرح پتہ ہے کہ یہ چیزیں اﷲ کریم نے جو آسمانوں اور زمین کا پروردگار ہے بصیرت کے لیے نازل فرمائی ہیں اور میں یقین رکھتا ہوں کہ تو فرعون تباہ ہو جائے گا
پھر فرعون نے چاہا کہ انھیں زمین سے نکال دے تو ہم نے اسے اور اسکے سا تھیوں سب کو غرق کر دیا
اور اس کے بعد ہم نے بنی اسرا ئیل سے فرمایا کہ تم زمین میں آبا د ہو جا ؤ پھر جب آخرت کا وعدہ آئے گا تو ہم تم سب کو سمیٹ کے اکھٹا کر دیں گے
اور ہم نے قرآن حکیم کو حق اور سچ کے سا تھ اتا را ہے اور حق کے ساتھ یہ نا زل ہوا ہے، اور محبوب(صلی اﷲ تعالیٰ علیک وسلم)! ہم نے آپ کو صرف اور صرف بشارت دینے کے لیے اور اﷲ تعالیٰ کے عذاب سے ڈرانے کے لیے بھیجا ہے
اورقرآن کو ہم نے چھوٹے چھوٹے ٹکروں میں نا زل کیا ہے تا کہ وقفے وقفے سے آپ لو گو ں کے سا منے ٹھہر ٹھہر کے پڑھیں اور ہم نے تھوڑا تھوڑا کر کے اسے اتارا ہے
فرما دیجئے ایمان لائو یا نہ لائو جن لوگوں کو اس کے نازل ہونے سے پہلے علم دیا گیا ہے جب اس کی آیتیں ان کے سامنے پڑھی جاتی ہیں تو وہ اپنی ٹھوڑیوں کے بل سجدے میں گر پڑتے ہیں
اور وہ کہتے ہیں ہمارا پروردگار پاک ہے بیشک ہمارے پروردگار کے وعدے لازماً پورے ہوتے ہیں
اور وہ ٹھوڑیوں کے بل سجدے میں گر کے روتے ہیں اور ان کی عاجزی میں اضافہ ہوتا چلا جاتا ہے
فرما دیجئے تم اﷲ تعالیٰ کا نام لے کرپکارو یا رحمن کا صفاتی نام لے کر پکارو، جوبھی نام لے کر پکاروگے تو اﷲ تعالیٰ کے بہت ہی خوبصورت نام ہیں اور محبوب(صلی اﷲ تعالیٰ علیک وسلم)! نماز میں چلا کر کوئی نہ پڑھے اور نہ ہی اتنا آہستہ کہ زبان بھی حرکت نہ کرے اور اس کے درمیان انداز اپنائو
اور فرما دیجئے سب تعریفیں اﷲ تعالیٰ ہی کے لیے ہیں جس نے اپنی کوئی اولاد نہیں بنائی اور اس کا کوئی شریک نہیں ہے وہ عاجز نہیں ہے کہ کسی سے مدد طلب کرے اور اس کی عظمت بیان کیجئے