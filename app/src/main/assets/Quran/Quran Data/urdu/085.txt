برجوں والے آسمان کی قسم
 اور مقررہ دن کی قسم
اور گواہ اور جس کے لیے گواہی دی گئی ہے اس کی قسم
کھائیوں والے لوگ مارے گئے ہیں
وہ آگ والے جو بھڑک رہی تھی
جبکہ وہ اس آگ کے پاس بیٹھے تھے
اور جو وہ مومنوں کے ساتھ کر رہے ہیں اس کے گواہ تھے
اور مومنوں سے اس بات کا انتقام لیا کہ وہ غالب قابل ِ تعریف اﷲ تعالیٰ پر ایمان لائے تھے
جس کے لیے آسمانوں اور زمین کا ملک ہے اور اﷲ تعالیٰ ہر شے کا گواہ ہے
یقینا ًوہ لوگ جنہوں نے مومن مردوں اور مومن عورتوں کو فتنے میں ڈالا پھر انہوں نے توبہ نہیں کی تو ان کیلئے جہنم کا عذاب ہے اور ان کے لیے جلانے والی آگ کا عذاب ہے
یقیناً وہ لوگ جو ایمان لائے اور نیک کام کیے ان کے لیے باغات ہیں جن کے نیچے نہریں بہہ رہی ہیں یہ بڑی کامیابی ہے
یقیناآپ(علیک الصلوۃ والسلام) کے پروردگار کی گرفت لازماً شدید ہے
بے شک وہی آغاز فرماتا ہے اور وہی دوبارہ زندگی دے گا
وہ بخشنے والا اور محبت فرمانے والا ہے
عظمت والے عرش والا ہے
وہ جو چاہتا ہے کر دیتا ہے
محبوب (صلی اﷲ تعالیٰ علیک وسلم )!کیا آپ تک پہنچی فوجوں کی بات ؟
یہ فرعون اور ثمود کی فوجیں تھیں
بلکہ کافر توجھٹلانے والے ہی رہے ہیں
ﷲ تعالیٰ انہیں ہر طرف سے گھیرنے والا ہے
وہ تو قرآن مجیدہے
جو لوح ِمحفوظ میں موجود ہے