اے مخاطب !کیا تجھ تک اس چھا جانے والی قیامت کی بات پہنچی ہے؟
کچھ چہرے اس دن ذلیل ہوں گے
یہ محنت  والے تھکنے والے ہیں
یہ بھڑکتی آگ میں داخل ہوں گے
کھولتے چشمے سے انہیں پانی پلایا جائے گا
ان کے کھانے کی چیز صرف ضریع جھاڑی کے کانٹے ہیں
جن سے نہ موٹاپا آتا ہے اور نہ وہ بھوک کو ختم کرتے ہیں
اس دن کچھ چہرے نعمت پروردہ ہوں گے
جو اپنی کوشش پر راضی ہوں گے
وہ بلند باغات میں ہیں
وہ اس میں کوئی لغو بات نہیں سنیں گے
اس میں ایک بہتا چشمہ ہے
اس میں بلند پلنگ ہیں
اور ترتیب سے رکھے آب خورے ہیں
اور صفوں میں بچھے ہوئے غلیچے ہیں
اور بکھری بکھری چاندنیاں ہیں
کیا وہ اونٹ کی طرف نہیں دیکھتے کہ اسے کیسے پیدا کیا گیا؟
اور آسمان کو نہیں دیکھتے وہ کس طرح بلند کیا ہے؟
اور پہاڑوں کو نہیں دیکھتے وہ کس طرح گاڑھے گئے؟
اور زمین کو نہیں دیکھتے کہ کیسے بچھا دی گئی ہے؟
محبوب(صلی اﷲ تعالیٰ علیک وسلم)! نصیحت فرمائیں آپ تو صرف نصیحت فرمانے والے ہیں
آپ( علیک الصلوۃ والسلام) ان پر جبر کرنے والے نہیں ہیں
ہاں، جو پیٹھ پھیرے اور ناشکرا ہو
تو اﷲ تعالیٰ اسے بہت بڑا عذاب دے گا
یقیناً ہماری طرف ان کی واپسی ہے
پھر ان کا حساب لینا ہماری ذمہ داری ہے