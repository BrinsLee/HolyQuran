قسم ہے ان فرشتوں کی( جو جسم میں) ڈوب کر جان کو کھینچتے ہیں
اور ان کی قسم جو مختلف گرہوں کو خوشی سے کھولتے ہیں
اور ان کی قسم جوفضائوں میں بڑی تیزی سے تیرتے ہیں
پھر وہ ایک دوسرے سے آگے بڑھتے ہیں
پھر وہ معاملات کی تدبیر کرتے ہیں
جس دن کانپے والی کانپے گی
اس کے بعدایک اور جھٹکا ہو گا
کچھ دل اس دن دھڑک رہے ہوں گے
ان کی نگاہیں جھکی ہوں گی
وہ کہیں گے کیا ہم الٹے پائوں واپس پھرنے والے ہیں
جب کہ ہم بوسیدہ ہڈیاں ہو جائیں گے
وہ بولے یہ تو بڑے خسارے کی واپسی ہے
(بات اتنی ہے) کہ ایک زور دار جھڑکی ہو گی
تو وہ کھلے میدن میں موجود ہوں گے
کیا آپ کے پاس موسیٰ کی بات آئی ہے؟
جب اسے اس کے پروردگار نے طُویٰ کی مقدس وادی میں بلایا
(فرمایا) فرعون کے پاس جائو وہ سر کش ہو گیا ہے
آپ ( علیہ السلام) اسے جا کے فرمائیں کیا تو سنورنا چاہتا ہے؟
میں تجھے رب کا راستہ بتائوں تاکہ تو ڈرے
انہوں نے اسے بڑا معجزہ دکھایا
اس نے جھٹلایا
اور نافرمانی کی
پھر پیٹھ دے کے مڑا اور کوشش کرنے لگا
اس نے سب کو اکٹھا کیا پھر بلند آواز سے پکارا بولا میں تمہارا سب سے بڑا پروردگار ہوں
اﷲتعالیٰ نے اسے آخرت اور دنیا کے عذاب میں مبتلا کر دیا
یقیناً اس میں ہر اﷲ تعالیٰ سے ڈرنے والے کے لیے عبرت ہے
کیا تمہاری تخلیق زیادہ سخت ہے یا آسمان کی؟ اﷲ تعالیٰ نے اسے بنایا
اس کی چھت کو اونچا کیا پھر اسے ہموار کیا
اس کی رات کو تاریک بنایا اور چاشت کو نکالا
اوراس کے بعدزمین کو بچھا دیا
اس سے پانی اور چارہ
اور گڑھے پہاڑ نکالے
جو تمہارے لیے اور تمہارے چوپایوں کے لیے سامان ہے
جب وہ بڑی مصیبت آئے گی
اس دن انسان اپنی کوششوں کو یاد کرے گا
اور دیکھنے والوں کے لیے جہنم سامنے آ جائے گی
تو جنہوں نے سر کشی کی
اور دنیوی زندگی کو ترجیح دی
تو یقینا ًجہنم ٹھکانہ ہے
اور جنہوں نے اپنے رب کے سامنے کھڑا ہونے سے خوف کھایا اور اپنے جی کو خواہش پرستی سے روکا
تو یقیناً جنت ٹھکانہ ہے
محبوب(صلی اﷲ تعالیٰ علیک وسلم)! آپ سے قیامت کے بارے پوچھتے ہیں کہ وہ کب لنگر انداز ہو گی؟
محبوب(صلی اﷲ تعالیٰ علیک وسلم)! آپ کو اس کے ذکر کی کیا ضرورت ہے
اس کی انتہا آپ کے رب کی طرف ہے
محبوب(صلی اﷲ تعالیٰ علیک وسلم)!آپ تو صرف قیامت سے ڈرنے والوں کے لیے نذیر ہیں
گویا جس دن وہ اسے دیکھیں گے تو سمجھیں گے کہ وہ تو دنیا میں ایک شام یا ایک چاشت کا وقت ہی رہے تھے