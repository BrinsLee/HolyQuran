حٰمٓ
اس واضح کتاب کی قسم
یقیناًہم نے اسے ایک مبارک رات میں اتاراہے بیشک ہم اس کے ذریعے ڈرانے والے تھے
اس رات میں ہر حکیمانہ بات کا فیصلہ کیا جاتا ہے
وہ ہماری طرف سے ایک حکم ہوتا ہے یقیناً ہم ہی رسول بھیجنے والے ہیں
یہ آپ کے پروردگار کی طرف سے رحمت ہے یقینا ًوہ سننے والا جاننے والا ہے
وہ آسمانوں اور زمین اور جو ان کے درمیان ہے سب کا پالنہا ر ہے اگر تمہیں یقین ہے
اس کے بغیرکوئی معبود نہیں وہی زندہ کرتا اور مارتا ہے وہی تمھارااور تمھارے پہلے آبائو اجداد کا بھی پروردگار ہے
بلکہ وہ تو شک میں کھیل رہے ہیں
محبوب (صلی اﷲ تعالیٰ علیک وسلم)!آپ انتظار فرمائیں اس دن کا جس دن آسمان پر کھلم کھلا دھواں ہو گا
وہ دھواں لوگوں پر چھا جائے گا یہ تو ایک دردناک عذاب ہے
اے ہمارے پروردگار! ہم سے عذاب کو دور کر ہم یقیناً ایمان لانے والے ہیں
اب نصیحت کہاں سے آئے جبکہ واضح بیان فرمانے والا رسول(علیہ الصلوۃ والسلام) آ چکا ہے
پھر انہوں نے اس سے منہ موڑ لیا اور کہنے لگے یہ تو سکھایا ہوا مجنون ہے
ہم تھوڑی دیر کے لیے عذاب دور کر دیں گے یقیناً تم پھر واپس پلٹو گے
جس دن ہم بڑی پکڑ کے ساتھ پکڑیں گے تو ہم سزا دینےوالے ہوں گے
اور ہم نے قوم ِفرعون کو اس سے پہلے آزمایا ان کے پاس ایک عزت والا رسول(علیہ السلام) آیا
( اس نے فرمایا) اﷲ تعالیٰ کے بندے میرے حوالے کرو میں تمہارے لیے امانت دار رسول ہوں
اور اﷲ تعالیٰ کے سامنے برتری نہ جتلائو میں تمہارے سامنے ایک واضح دلیل لے کر آیا ہوں
اور میں اپنے پروردگار اور تمہارے پروردگار کی پناہ میں ہوں اس بات سے کہ تم مجھے سنگسار کرو
اور اگر تم مجھے نہیں مانتے ہو تو مجھ سے الگ ہو جائو
پھر اس نے اپنے رب کو پکارا کہ یہ مجرموں کی قوم ہے
(اللہ کریم نے فرمایا) میرے بندوں کو لے کے رات کو نکل جائیے یقیناً تمہارا پیچھا کیا جائے گا
آپ سمندر کو تھما ہوا چھوڑ جائیں یقینا ًوہ ڈوبنے والا لشکرہے
وہ بہت سارے باغات اور چشمے
اور کھیتیاں اور شاندار گھر
اور بہت ساری نعمتیں جن میں وہ عیش کرتے تھے سب کچھ چھوڑ آئے
بات ایسی ہی ہوئی اور ہم نے ان سب چیزوں کا ایک اور قوم کو وارث بنا دیا
ان پر نہ آسمان رویا نہ زمین اور پھر انہیں مہلت نہ دی گئی
اورہم نے بنی اسرائیل کو رُسوا کُن عذاب سے نجات دی
یعنی فرعون سے یقیناًوہ اسراف کرنے والے لوگوں میں سے عظمت پسند تھا
اور یقیناًہم نے اُنھیں علم کی بنیاد پر سب جہانوں سے چن لیا تھا
اور ہم نے اُنھیں ایسی نشانیاں دیں جن میں کھلی آزمائش تھی
بیشک یہ کہتے ہیں
ہماری یہ صرف پہلی موت ہے پھر ہمیں اٹھایا نہیں جائے گا
ہمارے باپ دادے کو لے آئو اگر تم سچے ہو
کیا وہ بہتر ہیں یا تبع کی قوم اور جو لوگ ان سے پہلے تھے وہ بہتر ہیں ہم نے ان سب کو ہلاک کر دیا کیونکہ وہ مجرم تھے
ہم نے آسمانوں، زمین اور جو اُن کے درمیان ہے اسے کھیل کود کے لئے نہیں بنایا
ہم نے ان دونوں کو ٹھیک ٹھیک انداز سے بنایا ہے لیکن لوگوں کی اکثریت بے خبر ہے
یقیناً فیصلے کا دن اُن سب کی وعدہ گاہ ہے
وہ دن ایسا ہے کہ کوئی دوست کسی دوست کے کسی کام نہیں آئے گا اور نہ ہی ان کی امداد کی جائے گی
ہاں جس پر اﷲ تعالیٰ رحم کر دے بیشک وہ غالب اور رحم فرمانے والا ہے
یقیناً زرقوم (تھور) کا درخت
مجرموں کی غذا ہوگا
پگھلے ہوئے تانبے کی طرح وہ پیٹوں میں کھولے گا
جس طرح پانی کھولتا  ہے
اسے پکڑو اور جہنم کے درمیان اسے گھسیٹ کر لے جائو
پھر اس کے سر پر گرم پانی کا عذاب ڈالو
چکھ !یقیناًتو بڑی عزت والا اور بڑے کرم والا ہے
یہ وہ ہے جس کا تمہیں شک ہوتا تھا
یقیناً پرہیزگار امن والے مقام پر ہوںگے
باغوں اور چشموں میں ہوں گے
وہ باریک اور گاڑھا ریشم پہنے ہوئے ہوں گے اور ایک دوسرے کے سامنے بیٹھے ہوں گے
بات اسی طرح ہے اورہم اُن کی موٹی آنکھوں والی حوروں سے شادی کرائیں گے
وہ وہاں امن سے ہر قسم کے پھل منگوائیں گے
وہ وہاں موت کو نہیں چکھیں گے موت کا ذائقہ پہلے چکھ چکے ہیں اور اﷲ تعالیٰ انہیں جہنم کے عذاب سے بچائے گا
محبوب(صلی اﷲ تعالیٰ علیک وسلم)!یہ آپ کے پروردگار کا فضل ہے یہی ہے بڑی کامیابی
اورہم نے قرآن کو آپ(علیک الصلوۃ والسلام) کی زبان کی وجہ سے آسان کر دیا تاکہ وہ نصیحت حاصل کریں
آپ بھی انتظار فرمائیں اور یقینا ًوہ بھی انتظار کر رہے ہیں