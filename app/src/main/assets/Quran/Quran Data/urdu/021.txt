لوگوں کا حساب قریب آگیااو ر وہ غفلت میں منہ موڑے پھر رہے ہیں
جب بھی ان کے پاس اﷲ تعالیٰ کی طرف سے ذ کر آیا ہے تو وہ اسے اس حال میں سنتے ہیں کہ کھیل کود میں پڑے ہوئے ہیں
ان کے دل لہو و لعب میں ہیں اور یہ ظالم لوگ چھپا کر سرگوشیاں کر تے ہیں کہ یہ تو تمہاری طرح کا انسان ہے، کیا تم جادو کو دیکھنے کے بعد قبول کر رہے ہو؟
نبی ( علیہ الصلوۃ والسلام)نے فرمایا میرا رب ہر اس بات کو جو آسمان اور زمین میں ہوتی ہے جانتا ہے وہ سننے والا علم والا ہے
بلکہ انہوں نے تو کہہ دیا کہ یہ ایک بے ہودہ خواب ہے بلکہ انہوں نے خود اسے گھڑ لیا ہے وہ ہمارے سامنے کو ئی آیات لے آئے جس طرح پہلے رسول بھیجے گئے تھے
ان سے پہلے کو ئی آبادی ایمان نہیں لا ئی تو ہم نے انہیں ہلاک کر دیا،توکیا یہ ایمان لا ئیں گے؟
ہم نے آپ سے پہلے رسول بنا کے مرد ہی بھیجے ہیں،ہم ان کی طرف وحی کرتے تھے اگر تمہیں پتہ نہیں ہے تو اہل ذکر سے پوچھ لو
اورہم نے ان کا جسم ایسانہیں بنایا تھا کہ کھا نا نہ کھا تے ہوں او ر وہ اس دنیا میں سدا رہنے والے بھی نہیں تھے
اورہم نے اپنا  وعدہ سچ کر دکھایا  اورجنہیں ہم نے چاہا انہیں نجات دی اور اسراف کرنے والوں کو ہم نے تباہ کر دیا
ہم نے تمہاری طرف کتا ب نازل کی مسلما نو اس میں تمہارا ذکر ہے،کیا تمہیں شعور نہیں ہے؟
اوربے شمار بستیاں جنہیں ہم نے پیس ڈالاکہ وہ ظالم تھے اور ان کے بعد کچھ اور لوگوں کو ہم لے آئے
جب ہماری گرفت کی انہوں نے آہٹ پالی تو پھر وہ وہاں سے بھاگنے لگے
اب تم مت بھا گو واپس پلٹو ان انعامات کو دیکھو جو تمہیں دیئے گئے تھے اپنے گھروں کو دیکھو تاکہ تم سے پوچھا جا سکے
وہ بو لے کا ش! ہم تو ظالم تھے
یہ پکار ان کی جاری رہی یہاں تک کہ ہم نے انہیں کٹی ہوئی اور بجھی ہوئی کھیتی کی طرح کر دیا
اورہم نے آسمان اور زمین کو اور جو ان کے درمیان ہے کھیل کود کے لیے پیدا نہیں فرمایا
اگر ہم چاہتے کہ اسے کھیل کود کی طرح پیدا کریں تو ہم خود ایسا کرتے اگر ہماری خواہش ہوتی
بلکہ ہم تو حق کو با طل پر پھینک دیتے ہیں وہ اس کا بھیجا نکال کر اسے مٹا دیتا ہے جو تم اوصاف ِ ربانی بیان کر رہے ہو یہی تو تمہارے لیے ہلاکت کا سامان ہے
جو کچھ آسمان اور زمین میں ہے اور جو اﷲ تعالیٰ کے پاس ہے وہ نہ تو اس کی عبادت سے انکار کرتے ہیں او ر نہ وہ عبادت میں سستی کرتے ہیں
وہ رات دن تسبیح کر تے ہیں اور تھکتے نہیں ہیں
کیا انہوں نے اﷲ تعالیٰ کو چھوڑ کے اور معبود بنا رکھے ہیں جو انہیں موت کے بعد زندہ کر دیں گے
اگر اس زمین وآسمان میں اﷲ تعالیٰ کو چھوڑ کے بہت سے معبود ہوتے تو یہ زمین وآسمان بگڑ جا تے عرش کا پروردگار اﷲ تعالیٰ پاک ہے ان باتوں سے جو تم بطور وصف بیان کرتے ہو
ذات ِ ربانی سے نہیں پوچھا جا سکتا جو وہ کرتا ہے ان لوگوں سے تو پوچھا جا ئے گا
کیا انہوں نے اﷲ تعالیٰ کو چھوڑ کے اور معبود بنا لیے ہیں،فرمادیجیے اپنے دلائل لے آؤ یہ ہے ذکرمیرے ساتھ والوں کے لیے اور یہی بات ہے جو مجھ سے پہلےانبیاء بیان کر چکے ہیں بلکہ ان کی اکثریت تو بے خبر ہے حق کو جا نتے نہیں وہ منہ موڑنے والے ہیں
ہم نے آپ سے پہلے جو بھی رسول بھیجا اسے یہ وحی فرمائی کہ اﷲ تعالیٰ کے بغیر کوئی معبود نہیں اور اﷲ تعالیٰ تو میں ہوں جو قابل ِ عبادت ہوں میری عبادت کرو
اور انہوں نے کہا اﷲ تعالیٰ نے تو اولاد بنا لی ہے وہ تو پاک ہے اس کے سارے بندے(رسول) قابل ِعزت ہیں
وہ اﷲ تعالیٰ سے پہلے بات بھی نہیں کرتے اور جو وہ حکم دیتا ہے اس پر عمل کرتے ہیں
و ہ جانتا ہے جو ان کے سامنے ہے اور جو ان کے پیچھے ہے وہ تو سفارش بھی نہیں کریں گے صرف وہی کرے گا جسے اﷲ تعالیٰ پسند کرے اﷲ والے تو اﷲ تعالیٰ کے خوف سے ڈرتے رہتے ہیں
ان میں سے کو ئی یہ کہے کہ میں اﷲتعالیٰ کے بغیر معبود بن گیاہوں تو ہم اسے جہنم کی جزا دیں گے ہم ظالموں کو اسی طرح جزا دیتے ہیں
کیا کافروں نے یہ نہ سوچا کہ سب آسمان ا ور زمین تو بند تھے؟ پھر ہم نے انہیں کھول دیا اور ہم نے ہر زندہ شے کو پانی سے بنایا تو کیا وہ (پھر بھی) ایمان نہیں لائیں گے؟
اور ہم نے زمین میں لنگر (پہاڑ) بنائے کہ وہ انہیں لے کر نہ کانپے اور ہم نے اس میںکھلے راستے رکھے تاکہ راہ پائیں
ہم نے آسمان کومضبوط چھت بنایا اور وہ اس کی نشانیوں سے منہ موڑے ہوئے ہیں
اور وہ وہی ہے جس نے رات اور دن ، سورج اور چاند کو بنایا ہر ایک فلک میں تیر رہا ہے
}اور آپ سے پہلے ہم نے کسی انسان کے لیے ہمیشگی نہیں بنائی تو کیا محبوب (صلی اﷲ تعالیٰ علیک وسلم)! آپ وصال فرما جائیں تو وہ ہمیشہ رہیں گے
ہر جان نے موت(کا ذائقہ) چکھنا ہے اور ہم تمہیں تمہاری بھلائی اور برائی سے آزماتے ہیں اور ہماری طرف ہی تم پلٹو گے
اور جو کافر آپ کو دیکھتے ہیں وہ آپ سے صرف ٹھٹھا (مذاق) ہی کرتے ہیں ، کیا یہ وہی ہے جو تمہارے معبودوں کی مخالفت کرتا ہے؟ اور وہی تو رحمان کے ذکر کے منکر ہیں
انسان تو جلد باز بنایا گیا ہے، میں تمہیں اپنی نشانیاں دکھائوں گا تم مجھ سے جلد بازی نہ کرو
اور وہ کہتے ہیں اگر تم سچے ہو تو بتائو یہ وعدہ کب پورا ہو گا؟
کاش! کافر اس وقت کو جان لیتے جب وہ اپنے مونہوں اور اپنی پشتوں سے آگ کو نہیں روک سکیں گے اور نہ ہی ان کی مدد کی جائے گی
بلکہ وہ قیامت ان پر اچانک آپڑے گی وہ نہ اس آگ کو لوٹا سکیں گے اور نہ ہی انہیں مہلت دی جائے گی
اور بیشک آپ سے پہلے رسولوں سے ٹھٹھہ کیا گیا تو جنہوں نے ان رسولوں سے ٹھٹھہ کیا تھا وہ ٹھٹھہ والا عذاب انہیں پر الٹ پڑا
فرما دیجیے کہ رات اور دن میں اﷲ تعالیٰ کے بغیر اور کون تمہاری نگرانی کرتا ہے بلکہ وہ اپنے رب کے ذکر سے منہ موڑنے والے ہیں
کیا ان کے معبود ہیں جو ہمارے بغیر ان کو بچا لیں گے وہ تو اپنی جا نوں کی مدد نہیں کر سکتے اورنہ ہی انہیں ہماری رفاقت حا صل ہے
بلکہ ہم نے انہیں اور ان کے باپ دادے کو اس دنیا سے نفع کمانے کا موقع دیایہاں تک کہ عمریں لمبی ہو گئیں،کیا وہ نہیں دیکھتے کہ ہم زمین کو ان کے ارد گرد سے تنگ کرتے جا رہے ہیں؟کیا وہ غلبہ پا نے والے ہیں؟
فرما دیجیے میں تو تمہیں صرف وحی کے ذریعے ڈرا تا ہوں اوربہرے پکارنے کی بات نہیں سنتے جب انہیں ڈرایا جائے
اگر آپ کے رب کے عذاب کی ایک لپک انہیں چھو لے تو وہ ضرور کہیں گے ہائے افسوس ہم تو ظالم ہی تھے
اورہم قیامت کے دن انصاف والا ترازو رکھیں گے کسی جان پر زیادتی نہیں ہو گی اگر را ئی کے دانے برابر بھی کوئی شے ہو گی تو ہم اسے لے آئیں گے حساب لینے کے لیے ہم کافی ہیں
ہم نے مو سیٰ اور ہارون(علیہما السلام) کو حق کے ساتھ فرق کرنے والی چیز عطا فرمائی اور پر ہیز گاروں کے لیے نصیحت عطا کی
وہ جو اپنے رب سے بن دیکھے ڈرتے ہیں اور وہ قیامت سے بھی ڈرنے والے ہیں
اور یہ قرآن مبارک ذکر ہے جو ہم نے اتارا ہے،کیا تم اس کا بھی انکار کرتے ہو؟
ہم نے ابراہیم (علیہ و السلام) کو اس سے پہلے دانا ئی عطا فرما دی تھی ہم اس بات کو جاننے والے تھے
جب انہوں نے اپنے باپ اور اپنی قوم کو فرمایا یہ مورتیاں کیا ہیں؟جن پر تم معتکف ہو کے بیٹھے ہو
انہوں نے جواب دیا ہم نے اپنے باپ دادے کو ان کی عبادت کرتے پایا ہے
انہوں نے فرمایا تم اور تمہارے آبا ؤ اجداد کھلم کھلا گمراہی میں تھے
وہ بولے کیا آپ سچی بات کہہ رہے ہیں یا ویسے کھیل کود کی بات ہے
فرمایا تمہارا پروردگارتو آسمانوں اور زمین کا ر ب ہے جس نے ان سب کو پیدا کیا ہے اور میں اس بات پر گواہ ہوں
اللہ کی قسم!جب تم پشت پھیر کے چلے جائو گے تو میں تمہارے ان بتوں کی مخالفت کروں گا
ابرا ہیم(علیہ السلام) نے سب کو ٹکرے ٹکرے کر دیا اور صرف بڑے کو چھوڑ دیا تا کہ اس کی طرف پلٹیں
وہ کہنے لگے ہمارے ان معبودوں کے ساتھ یہ کس نے کیا؟ یقینا ًو ہ ظالم ہے
باہم کہنے لگے ہم نے ایک نوجوان کو سنا ہے جسے ابرا ہیم کہتے ہیں وہ ان کا ذکر کرتا تھا
وہ کہنے لگے اسے ان سب لوگوں کے سامنے لے آئو تاکہ یہ لوگ اس کے خلاف گواہی دیں
انہوں نے کہا اے ابراہیم(علیہ السلام) کیا آپ نے ہمارے معبودوں کے ساتھ ایسا کیا ہے ؟
آپ نے جواب دیا ان کے بڑے نے کیا ہو گا اگر یہ بولتے ہیں تو پوچھ لو
وہ اپنے جی کی طرف پلٹ کر کہنے لگے تم ہی تو زیادتی کرنے والے ہو
پھر اپنے سر جھکا ئے اور بولے تجھے پتہ ہے یہ بولتے نہیں ہیں
انہوں نے فرمایاتم اﷲ تعالیٰ کو چھوڑ کے اس کی عبادت کرتے ہو جو کسی شے کو نہ تو نفع دیتا ہے نہ ضر ردیتا ہے
تمہارے لیے اُف ہے اور ان کے لیے بھی جن کی اﷲتعالیٰ کو چھوڑ کے عبادت کرتے ہو، کیا تم میں شعور نہیں ہے؟
وہ کہنے لگے اسے جلا دو اور اپنے معبودوں کی مدد کرو اگر کچھ کرنا چاہتے ہو
توہم نے فرمایا اے آگ! ابراہیم (علیہ السلام) کے لیے ٹھنڈی اور سلامتی والی ہو جا
انہوں نے ابراہیم (علیہ السلام)کے لیے برائی سوچی تھی تو ہم نے انہیں رسوا اور نقصان زدہ کر دیا
اور ہم نے ابراہیم اور لوط(علیہما السلام) کو اس زمین کی طرف نجات عطا فرمائی جس میں عالمین کے لیے برکتیں ہیں
اورہم نے اسے اسحاق(علیہ والسلام)عطا فرمایا اوراضافی طور پر یعقوب (علیہ السلام) بھی دیا اور ہم نے ان سب کو با صلا حیت بنا یا
ہم نے انہیں اپنے حکم سے ہدایت دینے والا رہنما بنایا اور ہم نے انہیں نیکیوں کی کارکردگی، نماز کو قائم کرنے اور زکوۃ دینے کی وحی فرمائی اوروہ ہمارے عبادت گزار تھے
اورلوط (علیہ السلام)کو ہم نے حکم بھی دیا ، علم بھی عطا فرمایااور ہم نے اسے ا س گاؤں سے بھی نجات دی جس میں خبیثانہ عمل ہوتے تھے یقیناً وہ نافرمانوں کی بُری قوم تھی
اورہم نے لوط (علیہ السلام) کو اپنی رحمت میں دا خل فرمالیابیشک وہ بڑے ہی صلا حیت والے انسان تھے
اور نو ح (علیہ السلام) کو جنہوں نے پہلے اﷲ تعالیٰ کو پکارا یا د فرمائیے ہم نے ان کی پکار سنی ہم نے انہیں اور ان کے گھر والوں کو بڑے دکھ سے نجات دی
اورہم نے اس قوم والے لوگوں سے جو ہماری آیات کو جھٹلا رہے تھے ان کی مدد فرمائی وہ برے لوگ تھے ہم نے ان سب کو غرق کر دیا
اور دائو د اور سلیمان( علیہما السلام) کو بھی یاد کیجئے جب وہ اس کھیتی کے بارے میں جسے لوگوں کی بھیڑیں بکریاں چر گئی تھیں فیصلہ کر رہے تھے ہم ان کے حکم کے وقت موجود تھے
ہم نے سلیمان(علیہ السلام) کو بات سمجھا دی اور ہم نے ہر ایک کو حکم اور علم دیا تھا اورہم نے دائو د(علیہ السلام) کے لیے پہاڑوں کو مسخر کردیاوہ پہاڑ اور پرندے بھی تسبیحیں پڑھا کر تے تھے اور ہم ایسا ہی کرنے والے ہیں
ہم نے اسے تمہارے پہناوے کی صنعت سکھائی تاکہ وہ تمہیں لڑائی سے محفوظ رکھیں توکیا تم شکر کرتے ہو؟
ہم نے تیز چلنے والی ہوا سلیمان (علیہ السلام)کے تابع کر دی وہ اس کے حکم سے اس زمین کی طرف چلتی تھی جسے ہم نے برکت دی تھی ہم ہر چیز کوجاننے والے ہیں
کچھ شیطان ان کیلئے غوطے کھایا کرتے تھے اور کئی اورکام بھی کرتے تھے اور ہم ان کی حفاظت کرنے والے تھے
ایوب(علیہ السلام) کے بارے میں بھی یاد فرمائیے جب اس نے اپنے رب کو پکاراکہ مجھے تکلیف نے آ چھوا ہے تو ہی ہے جوسب رحم کرنے والو ں سے بڑھ کے رحم فرمانے والا ہے
اور جو ضرر اسے تھا اسے دور فرما دیا ہم نے اسے اس کی آل واولاد بھی دی اور ان کے ساتھ اسے اور لوگ بھی عطا فرمائے یہ ہماری طرف سے رحم تھااور یہ بندگی کرنے والوں کیلئے ایک یاد اور نصیحت ہے
اوراسماعیل ، ادریس اور ذوالکفل(علیہم السلام) کو بھی یاد فرمائیے یہ سب صبر کر نے والے لوگ تھے
ہم نے انہیں اپنی رحمت میں جگہ دی بیشک یہ صلاحیت والے لوگ تھے
اور و ہ مچھلی والا (یونس علیہ السلام)جب وہ غصے کے عالم میں اپنی قوم سے الگ ہوا اس کاخیال یہ تھا کہ ہم اس پر سختی نہیں کریں گے(مچھلی کے پیٹ کے) اندھیروں میں پھر اس نے پکارا تو پاک ہے تیرے بغیر کوئی معبود نہیں بے شک میں نے اپنا حق تلف کیا
ہم نے اس کی دعا قبول کی اور ہم نے اسے غم سے نجات دی ہم مومنو ں کو اسی طرح نجات دیتے ہیں
اورزکریا(علیہ السلام) کے بارے میں بھی یاد فرما لیں جب اس نے اپنے رب کو پکار ا اے میرے پروردگار !مجھے اکیلا نہ چھوڑ حالانکہ تو سب وارثوں میں سے بہترین وارث ہے
ہم نے اس کی بات سن لی اور اس کو یحییٰ ( علیہ السلام) عطا فرمایا اور اس کی بیوی کو اس کے لیے درست کر دیا بے شک یہ لوگ نیکیوں میں بہت جلدی کرتے تھے، ہمیں رغبت اور خوف سے پکارا کرتے تھے ، ہمارے سامنے یہ عاجزی کرتے تھے
اور وہ خاتون جس نے اپنی پارسائی محفوظ رکھی ہم نے اس میں اپنی روح پھونکی اور اسے اور اس کے بیٹے کو جہان والوں کے لیے نشانی بنا دیا
بے شک یہ تمہارا مذہب ایک ہی مذہب ہے میں تمہا را پروردگار ہوں میری عبادت کرو
انہوں نے اپنا معاملہ باہم بانٹ لیا وہ سب ہمارے پاس واپس آنے والے ہیں
جو صاحب ِ ایمان ہو کے نیکیاں کرتا ہے اس کی کوشش ضائع نہیں کی جائے گی اور اس کی قدر کی جائے گی
ایسے گائوں جنہیں ہم نے ہلاک کر دیا ہے ان کے لیے واپس آنا ہم نے حرام کر دیا ہے
یہاں تک کہ یاجوج اور ماجوج کو کھول دیا جائے گااور وہ ہر اونچی جگہ سے تیزی سے نیچے اتر رہے ہوں گے
جوں ہی حق کا وعدہ قریب آئے گا تو کافروں کی آنکھیں تاڑے لگ جائیں گی (زبان پر ہو گا) ہائے کم بختی ہم اس بات سے غفلت میں تھے بلکہ ہم تو زیادتی کرنے والے تھے
یقیناً تم اور جن کی تم اللہ تعالیٰ کو چھوڑ کر پوجا کیا کرتے تھےجہنم کا ایندھن ہوتم اس میں اب داخل ہو جائو گے
اگر یہ معبو د ہوتے توجہنم میں کیوں جاتے اور سب اس جہنم میں ہمیشہ رہیں گے
وہاں وہ چلائیں گے اور وہ کسی کی کوئی بات نہیں سنیں گے
یقینا ًوہ لوگ جن کیلئے ہماری طرف سے اچھائی پہلے آچکی ہے انہیں جہنم سے دور رکھا جائے گا
وہ اس کی آہٹ بھی نہیں سنیں گے وہ ایسے مقام پر جو ان کی جانیں چاہیں گی ہمیشہ رہیں گے
انہیں وہ بڑی گھبراہٹ مغموم نہیں کرے گی فرشتے ان کے استقبال کے لیے آگے آ کر کہیں گے یہ تمہارا وہ دن ہے جس کا تمہارے ساتھ وعدہ کیا گیا تھا
جس دن ہم آسمان کوایسا لپیٹ دیں گے جیسے تحریری کاغذوں کو سجل فرشتہ لپیٹ دیتا ہے جس طرح ہم نے تخلیق کا آغاز کیا تھا ہم اسی طرح اسے دُھرا دیں گے یہ ہمارا وعدہ ہے یقیناً ہم ایسا کرنے والے ہیں
ہم نے زبور کو ذکر کے بعد لکھ دیا کہ یقیناً میرے نیک بندے اس کے وارث ہوں گے
بیشک اس میں عبادت گزاروں کیلئے ایک پہنچ ہے
محبوب ( صلی اﷲ تعالیٰ علیک وسلم)! ہم نے سب دنیائوں کے لیے آپ کو صرف اور صرف رحمت بنا کے بھیجا ہے
فرما دیجئے کہ میری طرف تو یہی وحی آتی ہے کہ تمہارا معبود صرف ایک معبود ہے، کیا تم اس کے فرماں بردار بن جائو گے؟
اگر وہ منہ موڑ لیں تو فرمادیجیے کہ میں نے برابری کے طور پر اطلاع کر دی،  میں درایت سے یہ نہیں بتاتا کہ وہ قریب ہے یا بعید ہے جس کا تمہیں وعدہ دیا جا رہا ہے
یقیناًاللہ تعالیٰ اونچی بات کو جانتا ہے اور جو تم چھپا رہے ہو اسے بھی جانتا ہے
میرے اندازے میں یہ بات ہے کہ یہ تمہارے لیےآزمائش ہے اور ایک وقت تک کیلئے سامان ہے
رسول ( علیہ الصلوۃ والسلام)نے فرمایا اے میرے پروردگار!تو حق کے ساتھ فیصلہ فرما دے ہمارا پروردگار تو رحمن ہے تمہارے ان غلط اوصاف میں اسی سے مدد چاہی جاتی ہے