الم
رومی قریب کی سر زمین میں شکست کھا گئے
وہ اپنی شکست کے بعد چند سالوں میں غالب آجائیں گے
اس سے پہلے بھی اور بعد بھی حکم تو اﷲ تعالیٰ کا ہی ہو گا اس دن مسلمان اﷲ تعالیٰ کی مدد پر خوش ہوں گے
جس کی چاہتا ہے مدد فرما دیتا ہے وہ غالب اور سدا رحم فرمانے والا ہے
اللہ تعالیٰ کا وعدہ ہے اللہ تعالیٰ اپنے وعدے کے خلا ف نہیں کرتالیکن اکثر لوگ جانتے نہیں ہیں
وہ دنیا کی ظاہری زندگی کو جانتے ہیں اور آخرت سے وہ بے خبر ہیں
کیا انہوں نے اپنی جانوں پر غور نہیں کیا؟اللہ تعالیٰ نے آسمانوں اور زمین اور جو ان دونوں کے درمیان ہے صرف حق و سچ کے ساتھ ایک مقررہ عرصے کے لیے بنایا ہے اور یقینا ًبہت سارے لوگ اپنے پروردگار کی ملاقات کے منکر ہیں
کیا وہ زمین میں نہیں چلتے تاکہ وہ دیکھیں کہ ان سے پہلے لوگوں کا انجام کیا تھا وہ قوت میں ان سے بڑھ کر تھے انہوں نے زمین میں ہل جوتے اور اسے ان سے بڑھ کر آباد کیا اور ان کے رسول واضح نشانیاں لے کرآئے اﷲ تعالیٰ تو ان پر زیادتی کرنے والا نہ تھا وہ تو خود اپنی جانوں پر زیادتی کرتے ہیں
پھر ان لوگوں کا جنہوں نے برائی کو استعمال کیا تھا اور اﷲ تعالیٰ کی آیات کو جھٹلایا تھا اور ان کا تمسخر اڑایا تھا یہ انجام تھا
اللہ تعالیٰ مخلوق کا آغاز فرماتا ہے پھر اسے دہرائے گا پھر تم اس کی طرف پلٹائے جائو گے
جس دن قیامت قائم ہو گی مجرموں کی  آ سیں  ٹوٹ جائیں گی
اور ان کے شریک ان کی سفارش نہیں کریں گے بلکہ وہ تو ان شرکاء کا انکار کر دیں گے
اور جس دن قیامت قائم ہوگی اس دن یہ الگ الگ گروہ بن جائیں گے
توجوایمان لائے اور نیک اعمال کیے وہ تو باغات میں ہوں گے ان کی خاطریں ہوں گی
اورجن لوگوں نے کفر کیا اور ہماری آیات اور آخرت کی ملاقات کو جھٹلایا وہ عذاب میں حاضر کیے جائیں گے
پس اللہ تعالیٰ ہی کی پاکیزگی ہے جب تم شام کرتے ہو اور جب تم صبح کرتے ہو
اور اسی کی آسمانوں اور زمین میں اور پچھلے پہر اورتمہاری دوپہروں کے وقت تعریف ہے
اللہ تعالیٰ زندہ کو مردہ سے نکالتا ہے اور مردہ کو زندہ سے نکالتا ہے اورزمین کو مرنے کے بعد زندہ کردیتا ہے اوراسی طرح تم بھی نکالے جائو گے
اور اس کی نشانیوں میں سے یہ ہے کہ تمہیں مٹی سے پیدا فرمایا پھر تم انسان بن کے پھیل جاتے ہو
اور اس کی نشانیوں میں سے یہ بھی ہے کہ اس نے تمہارے لیے تمہاری اپنی جانوں میں سے تمہارے جوڑے پیدا فرمائے کہ تم ان کے ساتھ سکون پائو اوراس نے تمہارے درمیان محبت اور رحمت رکھ دی بے شک اس میں سوچ و فکر والی قوم کے لیے نشانیاں ہیں
 اوراس کی نشانیوں میں سے یہ بھی ہے کہ اس نے آسمانوں اور زمین کو پیدا فرمایا اورتمہاری زبانیں اور تمہارے رنگ الگ الگ رکھے،بے شک اس میںعلم والوں کے لیے کئی نشانیاں ہیں
اوراس کی نشانیوں میں سے یہ بھی ہے کہ تم رات اور دن میں سو جاتے ہواور اس کے فضل کو بھی تلاش کرتے ہواس میں بھی اس قوم کے لیے نشانیاں ہیں جو سنتی ہو
اوراس کی نشانیوں میں سے یہ بھی ہے کہ تمہیں بجلی ڈر اور لالچ کے ساتھ دکھاتا ہے اور بادل سے پانی اتارتا ہے زمین کو اس کے مرنے کے بعد زندہ فرماتا ہے بے شک اس میں عقل شعار قوم کے لیے نشانیاں ہیں
اور اس کی نشانیوں میں سے یہ بھی ہے کہ آسمان اورزمین اس کے حکم سے کھڑے ہیں پھر جب وہ تمہیں زمین سے آواز دے گا تو تم زمین سے نکل پڑو گے
جو آسمانوں اور زمین میں ہے اسی کا ہے سب اس کے تابع فرمان ہیں
وہ وہی ذات ہے جو مخلوق کا آغاز فرماتا ہے اور پھر وہ اس کا اعادہ فرماتا ہے اعادہ تو اس کے لیے بہت ہی آسان ہے اور آسمانوں اور زمین میں اس کی شان سب سے اعلیٰ ہے اور وہ غالب اور حکمت والا ہے
اس نے تمہاری جانوں میں سے ایک مثال پیش کی ہے کیا جس کے تمہارے دائیں ہاتھ مالک ہیں ایسے شریک ہیں اس رزق میں جو ہم نے تمہیں عطا کیا ہے تو تم آپس میں برابر ہو جائو تم ان سے ڈرتے ہو جیسے اپنے لوگوں سے ڈرتے ہو ہم اسی طرح آیات عقل والی قوم کے لیے کھول کھول کر بیان کرتے ہیں
بلکہ ظالم لوگوں نے علم کے بغیر اپنی خواہشات کی پیروی شروع کر دی جسے اﷲ تعالیٰ گمراہ کرے اسے کون ہدایت دے سکتا ہے اور نہ ہی کوئی ان کا مددگار ہے
آپ یکسو ہو کے اپنے چہرئہ اقدس کو دین کے لیے قائم فرما دیں اﷲ تعالیٰ کی فطرت ہے جس پر اس نے لوگوں کو پیدا فرمایا ہے اﷲ تعالیٰ کی مخلوق میں تبدیلی نہیں ہے یہی سیدھا دین ہے لیکن اکثر لوگ بے خبر ہیں
وہ سب اس کی طرف رجوع کرنے والے ہیں تم بھی اس سے ڈرو نماز قائم کرو اور مشرکوں میں شامل نہ ہو
جنہوں نے اپنے دین کو ٹکڑے ٹکڑے کر دیا اور گروہ در گروہ ہو گئے ہر گروہ جو اس کے پاس ہے اس پرخوش ہے
جب لوگوں کو ضرر ا ٓ لیتا ہے تو اپنے رب کی طرف رجوع کرتے ہیں اور اسے پکارتے ہیں جب اﷲ تعالیٰ انہیں اپنی طرف سے رحمت چکھاتا ہے تو ان میں سے ایک گروہ اپنے رب کے ساتھ شریک ٹھہرا لیتا ہے
تاکہ وہ اس کا انکار کریں جو ہم نے انہیں دیا تم فائدہ لے لو تمہیں جلد پتہ چل جائے گا
کیا ہم نے ان پر کوئی دلیل اتاری ہے وہ دلیل بولتی ہے جس پر وہ شرک کرتے ہیں
اورجب ہم لوگوں کو رحمت کا مزہ چکھاتے ہیں تو وہ اس پر خوش ہوجاتے ہیں اور جب ان پر ان کے ہاتھوں کی کمائی کی وجہ سے کوئی خرابی آتی ہے تو وہ آسیں توڑ دیتے ہیں
کیا انہوں نے نہیں دیکھا کہ اللہ تعالیٰ جسے چاہتا ہے کھلا رزق دیتا ہے اور جسے چاہتا ہے اس کا رزق تنگ کر دیتا ہے اس میں ایمان والی قوم کے لیے نشانیاں ہیں
آپ قریبی رشتہ دار کو اس کا حق دیں اور مسکین اور مسافر کو بھی عطا فرمائیں یہ ان لوگوں کے لیے بہتر ہے جواﷲ تعا لیٰ کی رضاچاہتے ہیں اور وہی فلاح پانے والے ہیں
اور جو تم سود دیتے ہو تاکہ لوگوں کے مالوں میں اضافہ ہو تو اﷲ تعالیٰ کے ہاں اس میں اضافہ نہیں ہوتا اور جو تم اﷲ تعالیٰ کی رضا کے لیے زکوۃ دیتے ہو تو انہی لوگوں کو کئی گنا دیا جاتا ہے
اللہ تعالیٰ وہ ہے جس نے تمہیں پیدا فرمایا ہے پھر تمہیں رزق دیا ہے پھر تمہیں مار دے گاپھر تمہیں زندگی عطا فرمائے گا کیا تمہارے شریکوں میں سے کوئی ایسا ہے جو ان میں سے کچھ بھی کر سکے؟ وہ پاک ہے اور تمہارے شرکوں سے بلند و بالا ہے
فساد خشکی اور تری میں پھیل گیا یہ لوگوں کے اعمال کی کمائی ہے تاکہ اﷲ تعالیٰ ان کے اعمال کا انہیں ذائقہ چکھائے تاکہ وہ واپس پلٹیں
فرما دیجئے زمین میں چلو دیکھو کہ ان کا انجام کیا ہوا جو پہلے تھے ان کی اکثریت مشرک تھی
آپ سیدھے دین کی طرف اپنے چہرئہ اقدس کو قائم و دائم رکھیں اس سے پہلے کہ وہ دن آجائے جسے اللہ تعالیٰ کی طرف سے کوئی پھیر نہیں سکے گااُس دن وہ الگ الگ ہوجائیں گے
جس نے انکار کیا تو انکار اسی پر پڑے گا اور جو با صلاحیت کام کرتے ہیں وہ اپنی جانوں کو ہی سدھارتے ہیں
تاکہ اللہ تعالیٰ اپنے فضل سے ان لوگوں کو جو ایمان لائے اور صلاحیت بھرے کام کیے بدلہ عطا فرمائے گاوہ کافروں کو پسند نہیں فرماتا
اور اس کی نشانیوں میں سے یہ بھی ہے کہ وہ ہوائوں کو خوشخبری دینے کے لیے چھوڑتا ہے تاکہ اپنی رحمت سے تمہیں کچھ چکھائے تاکہ بحری جہاز اس کے حکم سے چلیں اور تم اس کے فضل کو تلاش کرو اور تاکہ تم شکر گزار بندے بن جائو
ہم نے آپ سے پہلے انکی قوموں کی طرف رسول بھیجے وہ ان کے پاس واضح نشانیاں لے کر آئے تو ہم نے مجرموں سے انتقام لیا اور ہم پر مومنوں کی مدد لازم تھی
اﷲ تعالیٰ ہوائوں کو چھوڑتا ہے وہ بادلوں کو اٹھاتی ہیں پھر وہ اسے فضائوں میں جیسے چاہے پھیلا دیتا ہے پھر اسے تہہ بہ تہہ کرتا ہے پھر دیکھنے والا دیکھتا ہے کہ بارش اس کے درمیان سے نکل رہی ہے پھر اسے پہنچاتا ہے اپنے بندوں میں سے جہاں چاہتا ہے تو وہ خوش ہو جاتے ہیں
اور اس سے پہلے کہ بارش ان پر نازل ہو وہ لازماً مایوس تھے
آپ (علیک السلام) ملاحظہ فرمائیں اﷲ تعالیٰ کی رحمت کی نشانی کہ وہ زمین کو مرنے کے بعد کس طرح زندہ فرماتا ہے بے شک وہی مردوں کو زندہ کرنے والا ہے اور وہ ہر چیز پر قادر ہے
بعد وہ نا شکری کرنے لگ جاتے ہیں
بے شک آپ مُردوں کو نہیں سنا سکتے اور نہ ہی بہرے کو پکار سنا سکتے ہیں جب وہ پیٹھ پھیر کر مڑ جائیں
اور نہ آپ اندھوں کو ان کی گمراہی سے ہدایت دینے والے ہیں آپ تو صرف انہیں سناتے ہیں جو ہماری آیات پر ایمان رکھتے ہیں اور وہ گردن جھکائے ہوئے ہیں
اللہ تعالیٰ وہ ہے جس نے تمہیں کمزوری میں پیدا فرمایا پھر کمزوری کے بعد قوت آ گئی اور پھر قوت کے بعد کمزوری اور بڑھاپا آیا، وہ پیدا فرماتا ہے جو چاہتا ہے وہ علم اور قدرت والا ہے
اورجس دن قیامت قائم ہوگی تومجرم قسمیں کھائیں گے کہ وہ ایک ساعت کے بغیر ٹھہرے ہی نہیں تھے اسی طرح اُنہیں منہ کے بل اُلٹایا جاتا تھا
اوراُن لوگوں نے کہا جنہیں علم اور ایمان عطا ہوا تھااﷲتعالیٰ کی تحریر کے مطابق قیامت کے دن تک تم ٹھہرے رہے ہو یہ قیامت کا دن ہے لیکن تم جانتے نہیں ہو
تواُس دن ظالموں کو کوئی معذرت فائدہ نہیں دے گی اور نہ ہی انہیں کوئی راضی کرے گا
اورہم نے اس قرآن میں ہر قسم کی مثالیں پیش فرمائی ہیں اوراگر آپ اُن کے سامنے ہر قسم کی نشانیاں لے آئیں تو کافر کہیں گے تم تو صرف باطل پرست ہو
اسی طرح اللہ تعالیٰ اُن لوگوں کے دلوں پر مہریں لگا دیتا ہے جو جانتے نہیں ہیں
محبوب(صلی اﷲ تعالیٰ علیک وسلم)!آپ صبر فرمائیں بے شک اللہ تعالیٰ کا وعدہ حق ہے اور جو یقین نہیں رکھتے وہ آپ کو ہلکان نہ کریں