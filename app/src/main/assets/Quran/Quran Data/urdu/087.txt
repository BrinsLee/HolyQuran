ٓپ اپنے برتر و اعلیٰ رب کے نام کی تسبیح فرمائیں
جس نے پیدا فرمایا اور پھر درست کیا
پھر اس نے تقدیر بنائی اور راستہ بھی بتا دیا
اوروہ وہی ذات ہے جو چارہ نکالتی ہے
پھر اسے سیاہ چورا بنا دیتی ہے
ہم آپ(علیک الصلوۃ والسلام) کو پڑھائیں گے تو آپ نہیں بھولیں گے
ہاں، جو اﷲتعالیٰ چاہے، یقیناً وہ بلند آواز کو اور چھپی ہوئی آواز کو جانتا ہے
اور ہم آسانی کے حصول کے لیے آسانی پیدا فرما دیں گے
محبوب (صلی اﷲ تعالیٰ علیک وسلم)!نصیحت فرمائیں اگر نصیحت مفید ہو
نصیحت وہی قبول کرے گا جو ڈرتا ہے
اورنصیحت سے ایک طرف ہٹ جائے گا جو بد بخت ہے
جو بہت بڑی آگ میں داخل ہو گا
پھر اس میں نہ مرے گا نہ زندہ رہے گا
کامیاب ہوا جس نے اپنا تزکیہ کر لیا
اپنے پروردگار کے نام کا ذکر کیا نماز پڑھی
بلکہ تم تو دنیوی زندگی کو ترجیح دیتے ہو
حالانکہ آخرت بہت بہتر اور سدا باقی رہنے والی ہے
یہ حقائق پہلے صحیفوں میں بھی موجود ہیں
ابراہیم اور موسیٰ( علیہما السلام )کے صحیفوں میں