جو چیز آسمانوں اور زمین میں ہے اﷲ تعالیٰ کی تسبیح کرتی ہے وہ سدا غالب اور ہمیشہ حکمت والا ہے
ایماندارو!جو کرتے نہیں ہو وہ کہتے کیوں ہو
اﷲ تعالیٰ کے ہاں یہ سخت ناراضگی کی بات ہے کہ تم وہ کہو جو تم نے کرنا نہیں ہے
یقینا اﷲ تعالیٰ ان سے محبت کرتا ہے جو اس کے راستے میں صف بستہ جہاد کرتے ہیں یا وہ سیسہ پگھلائی دیواریں ہیں
محبوب(صلی اﷲ تعالیٰ علیک وسلم)! یاد فرمائیں جب موسیٰ(علیہ السلام) نے اپنی قوم سے فرمایا: اے میری قوم! تم مجھے کیوں تکلیف دیتے ہو جبکہ تم یہ جانتے ہو کہ میں تمہاری طرف اﷲ تعالیٰ کا رسول ہوں جب وہ ٹہڑے ہوئے تو اﷲ تعالیٰ نے ان کے دلوں کو ٹہڑا کر دیا اﷲ تعالیٰ فاسق قوم کو راستہ نہیں دکھاتا
یاد فرمائیے جب عیسیٰ ابن ِ مریم نے فرمایا: اے اولاد اسرائیل !میں تمہاری طرف رسول بن کے آیا ہوں اور میں اس کی تصدیق کرتا ہوں جو مجھ سے پہلے تورات ہے اور میں ایک عظیم المرتبت رسول کی بشارت دے رہا ہوں جو میرے بعد تشریف لائے گا اور جس کا اسم ِ گرامی احمد (علیک الصلوۃ و السلام) ہے جب احمد واضح نشانیاں لے کے تشریف لے آئے تو انہوں نے بکا کہ یہ کھلم کھلا جادو ہے
اور اس سے بڑھ کر کون ظالم ہے جو اﷲ تعالیٰ کے خلاف جھوٹ گھڑتا ہے حالانکہ اسے اسلام کی طرف بلایا جاتا ہے اﷲ تعالیٰ ظالم قوم کو راستہ نہیں دکھایا کرتا
وہ تو چاہتے ہیں کہ اﷲ تعالیٰ کے نور کواپنے مونہوں سے پھونکیں مار کے بجھا دیں، اﷲ تعالیٰ اپنے نور کی تکمیل کرنے والا ہے اگر چہ یہ بات کافروں کو ناگوار گزرے
وہ وہی ذات ہے جس نے اپنے رسول کو ہدایت اور دین حق دے کربھیجا ہے تاکہ وہ سب دنیائوںپر غالب آ جائے خواہ مشرکوں کو یہ بات نا گوار گزرے
 اے ایماندارو!کیا میں تمہیں ایسی تجارت بتائوں جو تمہیں دردناک عذاب سے نجات دے
تم اﷲ تعالیٰ اور اس کے رسول پر ایمان لائو راہ ِ خدا میں اپنے مالوں اور جانوں سے جہاد کرو اگر تم جانتے ہو تو یہ تمہارے لیے بہت بہتر ہے
وہ تمہارے گناہ بخشے گا اور تمہیں ان باغات میں داخل کرے گا جن کے نیچے سدا نہریں اور سدا بہار جنت میں پاکیزہ رہائش گاہیں دے گا یہ ہے بڑی کامیابی
ایک اور بات بھی ہے جسے تم چاہتے ہو وہ اﷲ تعالیٰ کی طرف سے امداد اور قریب کی فتح ہے آپ مومنوں کو بشارت دے دیں
اے ایماندارو! تم اﷲ تعالیٰ کے مددگار بن جاؤ جیسا کہ عیسیٰ ابن مریم نے حواریوں سے کہا کون ہے جو اﷲ تعالیٰ کی طرف میرا مددگار ہو حواری بولے ہم اﷲ تعالیٰ کے مددگار ہیں، بنی اسرائیل کا ایک گروہ ایمان لے آیا اور ایک گروہ نے انکار کر دیا ہم نے مومنوں کی ان کے دشمنوں کے خلاف مدد فرمائی وہ مومن غالب ہو گئے