فجر کی قسم
اور دس راتوں کی قسم
اور جفت اور طاق کی قسم
اور رات کی قسم جب وہ چلنے لگے
یقینا ًاس میں عقل والے کے لیے قسم ہے
محبوب(صلی اﷲ تعالیٰ علیک وسلم) آپ نے نہیں دیکھا کہ کیسے آپ کے پروردگار نے عادیوں
جو ارمی تھے اور لمبے لمبے ستونوں والے تھے کیا سلوک کیا؟
جن جیسا شہروں میں کوئی پیدا نہیں کیا گیا
اور اﷲ تعالیٰ نے ثمودیوں سے جو وادی میں چٹانوں کو تراشا کرتے تھے
 اور میخوں والے فرعون سے
جنہوں نے شہروں میں بغاوت کی تھی
اور وہاں کثرت سے فساد مچاتے تھے( کیسا سلوک کیا)
ان پر آپ (علیک السلام) کے پروردگار نے عذاب کا کوڑا چلا دیا
یقینا آپ(علیک السلام) کا پروردگار ملاحظہ فرما رہا ہے
 بہر حال انسان جب اسے ا س کا پروردگار آزماتا ہے اسے عزت عطا فرماتا ہے اور نعمتیں دیتا ہے تووہ کہتا ہے میرے پروردگار نے مجھے عزت دی ہے
اور بہر کیف جب اسے آزماتا ہے اور اس کا رزق تنگ کر دیتا ہے تو وہ کہتا ہے میرے پروردگار نے مجھے رسوا کر دیا ہے
ایسی بات نہیں تم تو یتیموں کو عزت نہیں دیتے
اور مسکین کو کھانا کھلانے پر کسی کو آمادہ نہیں کرتے
اور تم وراثت ساری کی ساری جلدی میں کھا جاتے ہو
اور مال سے گہری محبت رکھتے ہو
ایسی بات نہیں جب زمین کو کوٹ کے ریزہ ریزہ کر دیا جائے گا
اور آپ کا پروردگارجلوہ فرما ہو گااور فرشتے صف در صف کھڑے ہوں گے
اور اس دن جہنم کو لایا جائے گا اس دن انسان سوچے گا لیکن اب سوچ کا موقع کہاں
وہ کہے گا اے کاش! میں اپنی زندگی کے لیے کچھ آگے بھیج دیتا
آج کے دن اﷲ تعالیٰ کے عذاب جیسا عذاب کوئی نہیں دے سکے گا
اور نہ ہی اس کی طرح کسی کو باندھ سکے گا
اے اطمینان والی جان!
تو اپنے رب کی طرف پلٹ جا اس حال میں کہ وہ تجھ سے راضی ہو اور تو اس سے راضی ہو
تو میرے بندوں میں داخل ہو جا
اور میری جنت میں چلی جا