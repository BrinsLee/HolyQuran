قسم ہے اُن فرشتوں کی جو اطاعت کشی کے لئے صفیں باندھے ہوئے ہیں
اور قسم ہے ان فرشتوں کی جو بادلوں کو جھڑک کر چلاتے ہیں
پھر اُن کے لیے جو ذکر کے لیے تلاوت کرتے ہیں
یقیناً تمھارا معبود ایک ہے
جو آسمانوں، زمین اور جو اُن کے درمیان ہے اُن کا پروردگار ہے اور وہ سارے مشرقوں کا پروردگار ہے
ہم نے آسمانِ دنیا کوستاروں سے زینت بخشی ہے
تو ہر شر کش شیطان کی طرف سے حفاظت کا کام دیتے ہیں
وہ بالائی دنیا کی توجہ سے کان لگا کے سن نہیں سکتے اور ان پر ہر طرف سے شعلہ پھینکا جاتا ہے
انہیں بھگانے کے لیے اور ان کے لیے دائمی عذاب ہے
مگر جو اچانک کوئی شے اُچک لے توایک چمکتا انگارا اس کا پیچھا کرتا ہے
محبوب(صلی اﷲ تعالیٰ علیک وسلم)!ان سے پوچھیں کیا ان کی تخلیق بہت سخت ہے یاباقی چیزیں جنہیں ہم نے بنایا ہے؟ ہم نے انہیں تو لیس دار مٹی سے بنایا ہے
بلکہ آپ تو تخلیق ِ ربانی کو دیکھ کے تعجب فرماتے ہیں اور وہ مذاق اڑاتے ہیں
اورجب اُنھیں نصیحت کی جاتی ہے تووہ مذاق اڑاتے ہیں
اور جب بھی کوئی نشانی دیکھتے ہیں تو وہ ہنسی مذاق اُڑا تے ہیں
اور وہ کہتے ہیں کہ یہ تو صرف کھلم کھلاجادو ہے
کیا جب ہم مر جائیں گے اور مٹی اور ہڈیاں ہو جائیں گے کیا ہمیں پھر اٹھایا جائے گا؟
یا ہمارے پہلے باپ داد ے کو بھی اٹھایا جائے گا
فرما دیجئے ایسا ہی ہو گا اور تم ذلیل ہو گے
وہ تو صرف ایک زور دار آواز ہو گی تو دیکھنے لگ جائیں گے
اور کہیں گے ہائے افسوس! یہ ہے قیامت کا دن
یہی تو فیصلے کا دن ہے جس کی تم تکذیب کیا کرتے تھے
ظالموں کو ان کی بیویوں کو اور جن کی اﷲ تعالیٰ کو چھوڑ کر عبادت کرتے تھے سب کو اٹھا لو
اور انہیں جہنم کا راستہ دکھا دو
انہیں روکو بے شک ان سے پوچھا جائے گا
تمہیں کیا ہوگیا ہے کہ آج ایک دوسرے کی مدد نہیں کرتے ہو؟
بلکہ وہ آج کے دن سر جھکائے ہوئے ہوں گے
اور وہ ایک دوسرے کی طرف منہ کر کے پوچھیں گے
کہنے لگے تم ہمارے پاس ہمارے دائیں طرف سے آتے تھے
وہ کہیں گے تم خود ایماندار نہیں تھے
ہمیں تم پر کوئی غلبہ حاصل نہیں تھا تم خود سر کش قوم تھے
ہمارے پروردگار کا ارشاد ہم پر سچ ثابت ہوا کہ ہم مذاق کا مزہ چکھنے والے ہیں
پس ہم نے تمہیں گمراہ کیا کیونکہ ہم خود گمراہ تھے
بے شک وہ اس دن عذاب میں سب شریک ہوں گے
ہم مجرموں کے ساتھ ایسا ہی سلوک کرتے ہیں
جب ا نہیں کہا جاتا تھا کہ اﷲ تعالیٰ کے بغیر کوئی معبود نہیں تو غرور کرتے تھے
اور کہتے کیاہم اپنے خدائوں کو ایک جنون زدہ شاعر کے کہنے پر چھوڑ دیں ؟
بلکہ وہ تو حق لے کر آئے ہیں اور انہوں نے رسولوں کی تصدیق فرمائی ہے
یقیناً تم تو درد ناک عذاب لازماً چکھو گے
انہیں بدلہ تو صرف ان کے اعمال کا ملے گا
( اس عذاب سے) صرف اﷲ تعالیٰ کے مخلص بندے بچ جائیں گے
اُن کے لئے تو معلوم رزق ہے
جو پھل ہیں اور قابل ِ عزت اور احترام والے لوگ ہیں
نعمتوں والی جنتوں میں ہوں گے
چارپائیوں پر ایک دوسرے کے سامنے بیٹھے ہوں گے
ان پر خالص صاف شراب کا پیالہ گھمایا جا رہا ہو گا
 وہ سفید اور پینے والوں کے لیے لذت مآب ہو گا
نہ تو اس میں خرچہ کرائے گا اور نہ ہی وہ شراب سے بہکیں گے
اور ان کے پاس نیچی نگاہوں والی موٹی آنکھوں والی (حوریں) ہوں گی
گویاوہ محفوظ انڈوں کی طرح ہیں
وہ ایک دوسرے کی طرف متوجہ ہو کے پوچھیں گے
اُن میں سے ایک کہنے والاکہے گا کہ میرا ایک ساتھی ہوا کرتا تھا
اور وہ مجھے کہا کرتا تھا کیا تو بھی تصدیق کرنے والوں میں شامل ہے
تو کیا جب ہم مر جائیں گے مٹی اور ہڈیاں ہو جائیں گے تو پھر کیا ہمیں جزا اور سزا ملے گی؟
کہنے لگا کیا تم جھانک کر دیکھو گے؟
پھر جھانکا تو اُسے جہنم کے درمیان پایا
اس نے کہا اﷲ تعالیٰ کی قسم!تو مجھے تباہ کرنے والا تھا
اگر میرے پروردگار کی نعمت نہ ہوتی تو میں بھی پکڑ ےہوئے لوگوں میں ہوتا
کیا ہم مرنے والے نہیں ہیں؟
صرف وہ پہلی موت ہے اور ہمیں کوئی عذاب نہیں ہو گا
یہ تو بڑی کامیابی ہے
تو اسی قسم کے کام کریں کامی
کیا یہ بہت اچھی مہمانی ہے یا زقوم کے درخت کی مہمانی؟
ہم نے اُسے ظالموں کے لئے آزمائش بنایا ہے
یہ ایک درخت ہے جس کی جڑ جہنم میں ہے
اُس کا گابھا شیطانوں کے سروں کی طرح ہے
وہ اسے کھائیں گے اور اسی سے پیٹ بھریں گے
پھر ان کے لیے اس پر ابلتے پانی کی ملونی ہے
پھر ان کا جہنم کی طرف رجوع ہو گا
اُنھوں نے اپنے باپ دادا کو گمراہ پایا
تو وہ اُن کے نقوش ِ پا پر دوڑے جا رہے ہیں
اور اُن سے پہلے لوگوں کی اکثریت گمراہ ہوئی
اورہم نے ان میں ڈرانے والے بھیجے
 محبوب(صلی اﷲ تعالیٰ علیک وسلم)! ملاحظہ توفرمائیں ڈرائے ہوئے لوگوں کا انجام کیا ہوا؟
ہاں مخلص بندے بچ گئے
اور ہمیں نوح( علیہ السلام) نے پکارا،ہم بہترین جواب دینے والے ہیں
اورہم نے اسے اور اس کے گھر والوں کو شدید کرب سے نجات دی
اور ہم نے اُس کی اُولاد کو باقی رہنے والا چھوڑا
اورہم نے ان کے پچھلوں پر ان کا ذکر رہنے دیا
عالمین میں نوح(علیہ السلام) پر سلام ہو
ہم حسن ِ عمل والوں کو ایسی ہی جزا دیتے ہیں
وہ ہمارے ایماندار بندوں میں تھا
پھر ہم نے باقیوں کو غرق کر دیا
اور اس کے گروہ میں ابراہیم(علیہ السلام) بھی تھے
وہ اپنے رب کے پاس سلیم ِ دل کے ساتھ آئے
اس نے اپنے باپ اور قوم کو کہا تم کس کی عبادت کرتے ہو ؟
کیا یہ بہتان نہیں ہے کہ اﷲ تعالیٰ کو چھوڑ کے معبود بنا لیے ہیں
تو پھر سب جہانوں کے پروردگار کے بارے میں تمہارا گمان کیا ہے؟
پھر انہوں نے ستاروں پر گہری نگاہ ڈالی
فرمایا میں تو بیمار ہوں
اس کی قوم والے پیٹھ پھیر کے چلے گئے
ابراہیم(علیہ السلام) اُن کے معبودوں کے پاس جا پہنچےفرمایا تم کھاتے کیوں نہیں ہو؟
تمہیں کیا ہو گیا ہے کہ بولتے نہیں ہو؟
تو دائیں ہاتھ سے ان پر شدید چوٹ لگائی
پھر وہ لوگ گھبرا کر اس کی طرف آئے
اس نے کہا کیا تم ان کی عبادت کرتے ہو جنہیں تم خود تراشتے ہو
اﷲ تعالیٰ نے تمہیں پیدا فرمایا ہے اور تمہارے اعمال بھی اس نے بنائے ہیں
وہ کہنے لگے اس کے لئے ایک بڑی عمارت بنائو اور اسے آگ میں پھینک دو
انہوں نے اس سے مکر کرنا چاہا تو ہم نے ان سب کو نیچے کر دیا
ابراہیم( علیہ السلام) نے فرمایا میں اپنے پرودگار کے پاس جا رہا ہوں وہ مجھے سیدھا راستہ بتائے گا
اے میرے پروردگار! مجھے ایک نیک بچہ عطا فرما
ہم نے اُسے حلم والے بچے کی بشارت دی
جب وہ آپ کے ساتھ دوڑنے بھاگنے کے قابل ہوا توابراہیم ( علیہ السلام) نے فرمایا اے میرے پیارے بیٹے! میں خواب میں دیکھتا ہوں میں تجھے ذبح کر رہا ہوں تیری کیا رائے ہے ؟ انھوں نے کہا اباجان جس کا آپ کو حکم دیا گیا ہے وہ کر گزریں آپ انشااﷲ مجھے صابروں میں پائیں گے
جب دونوں نے فرما نبرداری اپنا لی تو ابراہیم ( علیہ السلام) نے اسے ماتھے کے بل زمین پر ڈال دیا
ہم نے آواز دی اے ابراہیم(علیہ السلام)
تو نے خواب کو سچ کر دکھایا،ہم حسن ِ عمل والوں کو ایسا ہی بدلہ دیتے ہیں
بیشک یہ بہت بڑی آزمائش تھی
اور ہم نے اسماعیل(علیہ السلام)کا فدیہ ایک بڑی قربانی سے دے دیا
اور ہم نے اس کا ذکرِ خیر پچھلوں میں باقی رکھا
ابراہیم(علیہ السلام) پر سلام ہو
ہم حسن ِ عمل والوں کو ایسا ہی بدلہ دیتے ہیں
یقیناً وہ ہمارے ایماندار بندوں میں شامل ہیں
ہم نے اسے اسحاق(علیہ السلام) کی بشار ت دی جوصلاحیت والے نبی تھے
ہم نے ابراہیم (علیہ السلام) پر اور اسحاق(علیہ السلام) پر برکت نازل فرمائی اور ان دونوں کی اولاد میں سے کچھ تو محسن ہیں اور کچھ اپنی جان کے لیے کھلم کھلا ظالم ہیں
اور ہم نے موسیٰ اور ہارون( علیہما السلام) پر احسان فرمایا
اور ہم نے ان دونوں کو اور ان کی قوم کو شدیدکرب سے نجات بخشی
اور ہم نے اُن کی مدد کی تو وہ غالبوں میں شمار ہوئے
اور ہم نے انھیں واضح کتاب عطا فرمائی
اور ہم نے انہیں سیدھا راستہ دکھایا
اور ہم نے ان کا ذکرپچھلوں میں چھوڑا
موسیٰ اور ہارون(علیہما السلام) پر سلام ہو
ہم حسن ِ عمل والوں کو ایسا ہی بدلہ دیتے ہیں
بے شک وہ دونوں ہمارے مومن بندوں میں تھے
اور یقیناً الیاس( علیہ السلام) بھی رسولوں میں سے تھا
جب اس نے اپنی قوم سے کہا کیا تم اﷲ تعالیٰ سے ڈرتے نہیں ہو؟
کیا تم بعل کی عبادت کرتے ہو اور تم سب سے حسین تر خالق کو چھوڑ دیتے ہو
اللہ تعالیٰ تمہارا پروردگار ہے اور تمہارے پہلے باپ دادوں کا بھی پروردگار ہے
انھوں نے اسے جھٹلا دیا اور بے شک وہ پکڑے ہوئے آئے
اﷲ تعالیٰ کے مخلص بندے بچ گئے
اور ہم نے اس کا ذکر پچھلے لوگوں میں باقی رکھا
اِل یاسین پر سلام ہو
ہم حسن ِ عمل والو ں کو ایسا ہی بدلہ دیتے ہیں
بے شک وہ ہمارے مومن بندوں میں تھا
اور یقیناً لوط( علیہ السلام) بھی رسولوں میں شامل ہے
جب ہم نے اسے اور اس کے سب گھر والوں کو نجات دی
ہاں ایک بڑھیا پیچھے رہ گئی
پھر پچھلوں کو ہم نے تباہ کر دیا
بے شک تم ان کی عمارتوں سے صبح صبح گزرتے ہو
اور رات کو بھی گزرتے ہو کیا تم میں عقل نہیں ہے
اور بے شک یونس ( علیہ السلام) بھی رسولوں میں سے تھا
جبکہ وہ ایک بھری ہوئی کشتی کی طرف بھاگ کر گیا
پھر قرعہ ڈالا گیا تو وہ دھکیلے ہوئے لوگوں میں شامل ہوا
اسے مچھلی نے نگل لیا وہ اپنے آپ کو الزام دے رہے تھے
اگر وہ تسبیح کرنے والوں میں سے نہ ہوتا
تو اس کے پیٹ میں قیامت کے دن تک باقی زندہ رہتا
ہم نے اُسے کھلے میدان میں ڈا ل دیااس حال میں کہ وہ بیمار تھا
ہم نے اُس پرکدو کی بیل اگا دی
ہم نے اُسے ایک لاکھ یا زیادہ لوگوں کی طرف بھیجا
وہ ایمان لے آئے ہم نے انہیں ایک عرصے تک لطف اندوز ہونے دیا
محبوب( صلی اﷲ تعالیٰ علیک وسلم)! آپ اُن سے پوچھیں کیا آپ کے پروردگار کے لیے بیٹیاں اور ان کے لیے بیٹے ہیں؟
کیاجب ہم نے فرشتوں کو مؤنث بنایا تو وہ وہاں موجود تھے؟
سُن لو!وہ اپنے جھوٹے بہتانوں کی وجہ سے کہتے ہیں
کہ اللہ تعالیٰ کی اُولاد ہے اور یقیناً وہ جھوٹے ہیں
کیا اُس نے بیٹیوں کو بیٹوں پر ترجیح دے دی ہے؟
تمہیں کیا ہوگیا ہے کیسے فیصلے کر رہے ہو؟
کیا تم نصیحت نہیں پکڑتے؟
کیا تمہارے پاس کوئی واضح سند ہے؟
وہ تحریر لے آئو اگر تم سچے ہو؟
انہوں نے اﷲ کریم اور جنوں کے درمیان نسب نامہ بنا رکھا ہے حالانکہ جنوں کو پتہ ہے کہ وہ پکڑے ہوئے لائے جائیں گے
ان کے وصفوں سے اﷲ تعالیٰ پاک ہے
ہاں اﷲ تعالیٰ کے مخلص بندے ان سے الگ ہیں
یقینا ًتم اور جن کی تم عبادت کرتے ہو
تم اس پر کسی کو بہکا نہیں سکتے
صرف وہی بہکیں گے جو جہنم میں داخل ہونے والے ہیں
اور ہم میں سے ہر ایک کے لیے معلوم مقام ہے
اور بیشک ہم صف باندھنے والے ہیں
اور بیشک ہم تسبیحیں پڑھنے والے ہیں
اگرچہ یہ کہتے تھے
اگر ہمارے پاس پہلے لوگوں کا ذکر ہوتا
تو ہم اﷲ تعالیٰ کے مخلص بندے ہوتے
اب وہ اس کا انکار کر رہے ہیں جلدی انہیں پتہ چل جائے گا
اوربے شک ہمارا کلمہ ہمارے رسول بندوں کے لیے پہلے ہی ہو چکا ہے
یقیناً وہی فتح یاب ہیں
اور ہماری فوجیں ہی غالب ہیں
محبوب(صلی اﷲ تعالیٰ علیک وسلم)!کچھ عرصے کے لیے ان سے رخِ انور موڑ لیں
اُن کی طرف توجہ فرماتے رہیں وہ جلد دیکھ لیں گے
توکیا انہیں ہمارے عذاب کی جلدی ہے ؟
جب اُن کے آنگن میں عذاب اترے گاتو ڈرائے ہوئے لوگوں کی صبح بد ترین ہوگی
کچھ دیر کے لیے آپ (علیک الصلوۃ والسلام) ان سے رخ مبارک پھیر لیں
اور ان پر نگاہ ِ ناز ڈالتے رہیں وہ جلد ہی دیکھ لیں گے
آپ ( صلی اﷲ تعالیٰ علیک وسلم)کا پروردگار جو عزت والا ہے ان کے وصفوں سے پاک ہے
اوررسولوں پر سلام
اور سب تعریفیں سب دنیائوں کی تربیت فرمانے والے اللہ تعالیٰ کے لیے ہیں