ہو کر رہنے والی بات
کیا ہے؟
اے مخاطب !تجھے کیا خبر کہ ہو کر رہنے والی بات کیاہے؟
ثمود اور عاد نے کھٹکھٹانے والی (قیامت) کا انکار کردیا
تو ثمودی حد سے بڑھی ہوئی آواز سے تباہ کر دیئے گئے
اور عادی ٹھنڈی تیز سرکش ہو ا سے ہلاک کر دیئے گئے
اللہ تعالیٰ نے اس ہوا کو ان پر سات راتیں اور آٹھ دن لگاتار مسخر رکھا، آپ نے ملاحظہ فرمایا کہ یہ قوم اس ہَوَامیں پچھڑی پڑی تھی گویا وہ کھوکھلی کھجور کے تنے ہیں
کیا آپ ان کاکوئی باقی نشان ملاحظہ فرما رہے ہیں؟
فرعون اور اس سے پہلے والے لوگ اور جن کی بستیاں الٹا ئی گئیں انہوں نے بھی خطا کاری کو اپنا مشغلہ بنا رکھا تھا
انہوں نے اپنے پرور دگار کے رسول کی نافرمانی کی تو اللہ تعالیٰ نے انہیں شدت سے گرفت میں لے لیا
یقینا ًہم نے جب پانی نے سر کشی کی تو تمہیں کشتی میں سوار کر دیا
تاکہ یہ تمہارے لئے ایک یاد گا ر ہواور یاد رکھنے والے کان اسے یاد رکھیں
جب صور میں ایک پھونک ماری جائے گی
زمین اور پہاڑوں کو اٹھا لیا جائے گا تو دونوں کو ایک دوسرے پر مار دیا جائے گا
تو اس دن واقع ہونے والی واقع ہو جائے گی
اور آسمان پھٹ جائے گا اس دن وہ بہت ہی کمزور ہو گا
فرشتے اس کے کناروں پر ہونگے اور آپ کے پروردگار کا عرش ان سے اوپر اس دن آٹھ فرشتے اٹھائے ہوئے ہوں گے
اس دن تم پیش کئے جائو گے، کوئی تمہاری چھپنے والی بات چھپ نہیں سکے گی
بہر کیف جسے اس کی تحریر دائیں ہاتھ میں دی جائے گی وہ کہے گا آئو میری تحریر پڑھو
مجھے خیال تھا کہ میں اپنے حساب کو پانے والا ہوں
وہ تو ایک پسندیدہ زندگی میں ہو گا
بلند اور بالا باغات میں
جن کے میوے جھکے ہوئے ہیں
یہ خوشگوار کھائو اور پیئو یہ بدلہ ہے اس کا جو گذشتہ دور میں تم بھیج چکے ہو
تو بہر حال جسے اس کی تحریر بائیں ہاتھ میں دی جائے گی وہ کہے گا اے کاش! مجھے یہ تحریر نہ دی جاتی
اور مجھے پتہ ہی نہ ہوتا کہ میرا حساب کیا ہے
کاش! کہ وہ پہلی موت فیصلہ کن ہوتی
مجھے میر ا مال کفایت نہ کر سکا
اور میری ساری برتریاں ختم ہو گئیں
(حکم ہو گا) اسے پکڑو اسے طوق ڈالو
پھر جہنم میں اسے جھو نک دو
پھر ایک زنجیر جو ستر ہاتھ لمبی ہو اسے اس میں پَرو دو
یقینا ًوہ عظمت والے اللہ تعالیٰ پر ایمان نہیں رکھتا تھا
اور مسکین کو کھانا کھلانے پر وہ کبھی آمادہ نہیں ہوتا تھا
آج یہاں اس کا کوئی سر گرم دوست نہیں ہے
او راس  کے لیے کوئی کھانا نہیں صرف زخموں کا دھوّن ہے
جسے خطا کا ر ہی کھا سکیں گے
مجھے ان چیزوں کی قسم جنہیں تم دیکھ رہے ہو
اور ان کی بھی جو تمہیں نظر نہیں آئیں
یقیناً یہ قرآن (ہدیہ ہے) ایک عظمت والے رسول کا
یہ کسی شاعر کا قول نہیں ہے تم کم ہی ایمان لاتے ہو
اور نہ ہی یہ کسی کاہن کا قول ہے تم کم ہی نصیحت حاصل کرتے ہو
یہ تو سب دنیائو ں کے پر ور دگا ر کی طرف سے نا زل ہوا ہے
اگر کوئی ہم پر اپنی طرف سے کچھ باتیں گھڑ لے
تو ہم اسے دائیں ہاتھ کی قوت سے پکڑتے ہیں
پھر اس کے دل کی رگ کاٹ دیتے ہیں
تم میں سے کوئی بھی نہیں ہے جو اسے بچا سکے
یقیناً یہ کتا ب توپر ہیز گا رو ں کے لئے نصیحت ہے
اور ہم اس بات کو ظاہر کر رہے ہیں کہ تم میں کچھ جھٹلانے والے ہیں
کافروں کے لئے تو یہ کتاب ایک حسرت ہے
اوربے شک یہ کتاب یقین کرنے کے قابل ہے
محبوب ( صلی اﷲ تعالیٰ علیک وسلم)! آپ اپنے عظمت والے پروردگار کے نام کی تسبیح کریں