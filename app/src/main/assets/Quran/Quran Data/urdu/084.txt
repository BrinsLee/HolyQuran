جب آسمان پھٹ جائے گا
اپنے رب کا حکم سنے گا اور اس کے لئے منا سب بھی یہی ہے
اور جب زمین پھیلا دی جائے گی
اور جو اس کے اندر ہے اسے پھینک کے خالی ہو جائے گی
وہ اپنے رب کا حکم سنے گی اور یہی اس کے لیے مناسب ہے
اے انسان تو اپنے رب کی طرف بھاگ رہا ہے پھر اسے ملنے والا ہے
توجسے نامۂ اعمال دائیں ہاتھ میں دیا جائے گا
تو اس کا ہلکا پھلکا آسان ساحساب ہو گا
اور وہ اپنے خاندان میں خوش ہو کے پلٹے گا
جسے نامۂ اعمال پشت کے پیچھے سے ملے گا
تو وہ موت کو جلدی جلدی پکارے گا
اور دہکتی آگ میں داخل ہو گا
وہ اپنے گھر میں دنیا میں بڑا خوش تھا
اس کا خیال یہ تھا کہ وہ ہر گز پھر کے وہاں نہیں جائے گا
کیوں نہیں یقیناً اس کا پروردگار اسے دیکھتا ہے
تو مجھے شفق کی قسم ہے
اور رات کی قسم اور ان چیزوں سمیت جو رات سمیٹتی ہے
اور چاند کی قسم جب وہ پورا ہو جائے
تم ایک سیڑھی سے دوسری سیڑھی پر چڑھتے جائو گے
انہیں کیا ہو گیا ہے کہ وہ ایمان نہیں لاتے
اور جب قرآن ان کے سامنے پڑھا جاتا ہے تو سجدہ نہیں کرتے
بلکہ کافر تو جھٹلا رہے ہیں
اور اﷲ تعالیٰ اچھی طرح جانتا ہے جو وہ اپنے دل میں بھر بھر کے رکھتے ہیں
انہیں دردناک عذاب کی بشارت دیجیے
ہاں جو لوگ ایمان لائے اور صلاحیت والے عمل کیے انہیں نہ ختم ہونے والا اجر ملے گا