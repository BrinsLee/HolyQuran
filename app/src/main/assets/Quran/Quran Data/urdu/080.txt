انہوں نے ماتھے پر بل ڈالا اور منہ مبارک موڑ لیا
جب ان کے پاس نابینا(عبداﷲ بن ام المکتوم) آیا
آپ کی درایت کیا تھی ہو سکتا ہے کہ وہ سنور جاتا
یا نصیحت حاصل کرتا تو نصیحت اسے فائدہ دیتی
بہر حال جنہیں اس بات کی ضرورت نہیں تھی
تو آپ(علیک الصلوۃ والسلام) اس کی فکر میں تھے
آپ (علیک الصلوۃ والسلام)پر کوئی حرج نہیں تھی اگر وہ نصیحت حاصل نہ کرتا
لیکن جوآپ(علیک الصلوۃ والسلام) کے پاس دوڑتا دوڑتا آیا
اوروہ ﷲ تعالیٰ سے ڈرتا ہے
آپ(علیک الصلوۃ والسلام) نے ادھر سے رخِ انور پھیر لیا
ایسا نہیں ہونا چاہیے قرآن تو ایک نصیحت ہے
جو چاہے اس نصیحت کو قبول کرے
قرآن ایسے صحیفوں میں ہے جو بڑے مکرم و محترم ہیں
بلند مرتبت پاکیزہ ہیں
وہ ایسے لکھنے والوں کے ہاتھوں میں ہیں
جو کریمانہ انداز والے اور سراپا نیک ہیں
انسان مارا جائے وہ کتنا ناشکرا ہے
ﷲ تعالیٰ نے اسے کس شے سے پیدا کیا؟
ایک نطفہ ہی تھا اﷲ تعالیٰ نے اسے پیدا کر کے اس کی تقدیر بھی بنائی
 پھر اس کے لیے راستہ ( زندگی بھر) آسان فرمایا
پھر اسے موت دی تو اس نے اسے قبر میں رکھا
پھر جب ﷲ تعالیٰ چاہے گا اسے کھڑا کر دے گا
ایسا نہ ہوا کہ وہ پورا کرتا جوحکم ﷲ تعالیٰ نے اسے فرمایا تھا
انسان ذرا اپنے کھانے کو تو دیکھے
ہم نے موسلا دھار پانی برسایا تھا
پھر ہم نے زمین کو پھاڑا
ہم نے اس سے غلہ پیدا کیا
انگور اور ترکاریاں
اور زیتون اور کھجوریں
اورگھنے باغات
اور گھاس اور جھاڑیاں
یہ تمہارے لیے اور تمہارے جانوروں کے لیے سامان ہے
جب کان پھاڑنے والی چیخ آئے گی
جس دن آدمی اپنے بھائی سے
اور اپنی ماں اور باپ سے
اپنی بیوی اوربچوں سے بھاگ رہا ہو گا
ان میں سے ہر آدمی اس دن ایسی کیفیت میں ہو گاجو اس کے لیے کافی ہو گی
کچھ چہرے اس دن روشن ہوں گے
ہنسنے والے اور خوش ہونے والے ہوں گے
اور کچھ چہرے ایسے ہوں گے کہ اس دن ان پر غبار ہو گا
ان پر سیاہی چھائی ہو گی
یہ بد کار قسم کے منکر تھے