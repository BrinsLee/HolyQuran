اہل کتاب کافر اور مشرک باز آنے والے نہیں تھے یہاں تک کہ ان کے پاس کھلی بات آجائے
وہ اﷲ تعالیٰ کا رسول ہے جو پاکیزہ صحیفے پڑھتا ہے
ان صحیفوں میں مضبوط احکام ہیں
اہل کتاب صرف اس وقت تفرقہ بازی کا شکار ہوئے جبکہ ان کے پاس واضح دلیلیں آ گئی تھیں
اور انہیں تو صرف حکم دیا گیا تھا کہ وہ صرف اﷲ تعالیٰ کی عبادت کریں اور بندگی کو اس کے لیے خالص کریں، سب کو چھوڑ کے ایک کے ہو رہیں ، وہ نماز قائم کریں اور زکوۃ دیں یہی ہے قائم رہنے والا دین
یقیناً جو اہل کتاب کافر ہیں اور جو مشرک ہیں وہ جہنم کی آگ میں جائیں گے ہمیشہ وہاں رہیں گے یہ لوگ بد ترین مخلوقات ہیں
یقیناً جو لوگ ایمان لائے اور نیک کام کیے وہ سب مخلوقات میں سب سے بہتر ہیں
ان کے پروردگار کے نزدیک ان کا بدلہ وہ آباد جنتیں ہیں جن کے نیچے نہریں بہہ رہی ہیں وہ ہمیشہ ان میں رہیں گے، اﷲ تعالیٰ ان سے راضی اور وہ اﷲ تعالیٰ سے راضی ، یہ انعام اس کے لیے ہے جو اپنے پروردگار سے ڈرتا ہے