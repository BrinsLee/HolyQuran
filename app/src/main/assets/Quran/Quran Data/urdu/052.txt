طور کی قسم
اور اس لکھی ہوئی کتاب کی
جو کھلے ورقوں میں لکھی گئی ہے
اورآباد گھر کی قسم
اور بلند چھت کی قسم
اور بھرے ہوئے سمندر کی قسم
یقیناً  آپ کے پروردگار کا عذاب لازماً آکر رہے گا
اسے کوئی دور کرنے والا نہیں ہے
جس دن آسمان کپکپا جائے گا
اور پہاڑ لازماًچل پڑیں گے
اس دن جھٹلانے والوں کے لیے ہلاکت ہوگی
جو اپنے کھیلوں میں گھسے ہوئے ہیں
جس دن جہنم کی آگ کی طرف انہیں دھکے دیئے جائیں گے
یہ وہ آگ ہے جسے تم جھٹلایا کرتے تھے
کیا یہ جادو ہے؟ یاتمہیں کچھ نظر نہیں آتا
اس میں داخل ہوجائوصبر کرو یا نہ کروتمہارے لیے دونوں باتیں برابر ہیں تم تو صرف اپنے اعمال کا بدلہ پائو گے
یقیناً پرہیزگار باغوں اور نعمتوں میں ہونگے
جو رب نے انہیں دیئے ہیں وہ پھل کھا رہے ہوں گے اور انہیں ان کا پروردگار جہنم کے عذاب سے بچائے گا
لطف اندوز ہو کر کھائو اور پیئو یہ تمہارے اعمال کی وجہ سے ہے
وہ قطار در قطار صوفوں پرتکیے لگائے بیٹھے ہوں گے اورہم انہیں موٹی آنکھوں والی حوروں سے شادی کر کے دیں گے
اور جو لوگ ایمان لائے اور ان کی اولاد نے بھی ایمان میں ان کی پیروی کی ہم ان کی اولاد سے ان کو ملا دیں گے اور ہم ان کے عمل میں سے کچھ بھی کمی نہیں کریں گے اور ہر آدمی جو اس نے کمایا اس کا مرہون ہے
ہم نے انہیں پھل اور گوشت جووہ چاہ رہے ہوں گے عطا فرمائیں گے
وہ آپس میں پیالوں پر جھپٹ رہیں ہوں گے، نہ توان میں کوئی لغو بات ہوگی اور نہ ہی کوئی گناہ کی کیفیت ہوگی
اورلڑکے ان پر چکر لگارہے ہوں گے گویا وہ غلاف کے اندر پڑے ہوئے موتی ہیں
اوروہ ایک دوسرے کی طرف متوجہ ہو کے سوال کر رہے ہوں گے
وہ کہیں گے ہم پہلے اپنے گھر والوں میں ڈرا کرتے تھے
اللہ تعالیٰ نے ہم پر احسان کیا اور ہمیں گرم لُو کے عذاب سے بچا لیا
ہم پہلے بھی اﷲ تعالیٰ کی عبادت کرتے تھے یقیناً وہ نیک سلوک کرنے والا مہربان ہے
محبوب ( صلی اﷲ تعالیٰ علیک وسلم)!آپ نصیحت فرمائیں آپ اپنے پروردگارکی نعمت کی وجہ سے نہ تو کاہن ہیں نہ ہی مجنوں ہیں
کیا وہ یہ کہتے ہیں کہ یہ شاعر ہے؟ہمیں زمانے کی گردشوں کا انتظار ہے
فرمادیجئے تم انتظار کرو میں بھی انتظار فرمارہاہوں
کیا ان کے پراگندہ خیالات انہیں یہ حکم دیتے ہیں یا وہ سر کش لوگ ہیں
یا وہ یہ کہتے ہیں کہ اس نے اپنے پاس سے گھڑ لیا ہے (اصل بات یہ ہے ) کہ وہ ایماندار نہیں ہیں
وہ بھی اس جیسی بات گھڑ کے بنا لائیں اگر وہ سچےہیں
کیا وہ کسی شے کے بغیر پیدا کیے گئے ہیں یا وہ خود خالق ہیں
یا انہوں نے آسمانوں اور زمین کو پیدا کیا ہے ؟(حقیقت یہ ہے) کہ انہیں یقین نہیں ہے
کیا ان کے پاس آپ کے پروردگارکے خزانے ہیں یا وہ تسلط جمانے والے داروغے ہیں؟
یا ان کے پاس کوئی سیڑھی ہے کہ اس میں (اوپر چڑھ کے) غور سے باتیں سنتے ہیں؟تو وہ سننے والا واضح دلیل لے آئے
کیا اس کے لیے بیٹیاں ہیں اور تمھارے بیٹے ہیں؟
یا محبوب(صلی اﷲ تعالیٰ علیک وسلم)! آپ ان سے اجرمانگتے ہیں؟ اور وہ اس چٹی سے بوجھل ہورہے ہیں؟
کیا ان کے پاس غیب ہے اور وہ اسے لکھ رہے ہیں؟
کیا وہ مکر کرنا چاہتے ہیں؟ تو یہ جو کافر ہیں یہ خود مکرخوردہ ہیں
کیا ان کااللہ تعالیٰ کے بغیر کوئی اور معبود ہے؟ اللہ تعالیٰ ان کے شرکوں سے پاک ہے
اوراگر وہ دیکھیں آسمان سے کوئی ٹکڑا گرتا ہوا تو کہنے لگتے ہیں یہ تو تہہ بتہ بادل ہے
محبوب(صلی اﷲ تعالیٰ علیک وسلم) !انہیں چھوڑ ئیے یہاں تک کہ وہ پا لیں اس دن کو جس دن وہ بے ہوش ہو جائیں گے
جس دن ان کی چالیں انہیں کچھ فائدہ نہیں دیں گی اور نہ ہی ان کی مدد کی جائے گی
اوریقیناًان ظالموں کے لیے اس کے علاوہ بھی عذاب ہے لیکن ان کی اکثریت بے خبر ہے
محبوب(صلی اﷲ تعالیٰ علیک وسلم)! آپ اپنے پروردگارکے حکم کی وجہ سے صبر فرمائیں، یقینا آپ توہماری نگاہوں میں ہیں اپنے رب کی حمدکے ساتھ جب آپ اٹھیں تو تسبیحیں پڑھیں
اور رات کو بھی تسبیح پڑھیں اور ستاروں کے ڈوبنے کے بعد بھی تسبیح پڑھیں