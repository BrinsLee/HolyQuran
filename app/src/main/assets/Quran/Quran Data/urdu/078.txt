کس بات کے بارے میں وہ سوال کرتے ہیں
کیا اس بڑی خبر کے بارے میں؟
جس میں خود انہیں اختلاف ہے
ایسا ہر گز نہیں انہیں پتہ چل جائے گا
پھرہر گز ایسی بات نہیں انہیں جلد معلوم ہو جائے گا
کیا ہم نے زمین کو بچھونا
اور پہاڑوں کو بڑی بڑی میخیں نہیں بنایا
اور ہم نے تمہیں جوڑے جوڑے کر کے پیدا فرمایا
اور ہم نے تمہاری نیند کو سکون کا ذریعہ بنایا
اور ہم نے رات کو لباس بنا دیا
اور دن کو کمائی کا ذریعہ بنایا
اور ہم نے تمہارے اوپر سات مضبوط چیزیں بنا دیں
اور ہم نے یہ چمکتا دمکتا چراغ(سورج ) بنایا
اور ہم نے نچڑنے والی بدلیوں سے تمہیں موسلا دھار پانی عطا فرمایا
تاکہ ہم اس سے اناج اور سبزے
اور گھنے باغات اگائیں
یقیناً فیصلے کا دن ایک مقررہ وقت ہے
جس دن صور میں پھونکا جائے گاتو تم گروہ در گروہ آ جائو گے
اور آسمان کو کھول دیا جائے گا تو کئی دورازے ہوں گے
اور پہاڑ چلا ئے جائیں گے تو وہ چمکتا ریتا بن جائیں گے
یقیناً جہنم تاک میں ہے
جو سر کشوں کا ٹھکانا ہے
وہاں صدیوں انہوں نے رہنا ہے
وہ وہاں نہ ٹھنڈک چکھیں گے اور نہ پینے کا پانی
ہاں کھولتا پانی اور بہتی پیپ ہو گی
یہ پورا پورا بدلہ ہے
وہ توحساب کی امید نہیں رکھتے تھے
وہ ہماری آیات کوخوب خوب جھٹلاتے تھے
اور ہم نے ہر شے کو تحریر میں شمار کر رکھا ہے
چکھو چکھو یہاں تو عذاب میں ہی ہم لازماً اضافہ فرمائیں گے
یقینا ًپرہیزگاروں کے لیے کامیابیاں ہیں
باغات ہیں انگوروں کی بیلیں ہیں
ہم عمر جوان خواتین ہیں
اور چھلکتے پیالے ہیں
وہاں نہ تو لغو بات سنیں گے اور نہ ہی کوئی جھوٹی بات ہو گی
یہ آپ (علیک الصلوۃ و السلام) کے رب کی طرف سے بدلہ ہے ، یہ ایسی عطا ہے جوبا حساب ہے
(آپ کا رب)آسمانوں اور زمین اور جو کچھ ان کے درمیان ہے اس کا پروردگار ہے وہی تو رحمان ہے اس سے تو وہ بات بھی نہیں کر سکیں گے
جس دن جبرائیل اور فرشتے صفوں میں آ جائیں گے رحمان کی اجازت کے بغیر کوئی نہیں بول سکے گا، اور بولنے والا بھی ٹھیک بات کہے گا
وہ دن حق ہے تو جو چاہے اپنے رب کی طرف رجوع کر لے
ہم نے تمہیں قریبی عذاب سے ڈرایا ہے وہ ایسا دن ہو گا کہ جو آدمی کے ہاتھوں نے پہلے بھیجا ہے اسے دیکھ لے گا اور کافر کہے گا کاش! میں مٹی ہوتا