قٓ،شان والے قرآن کی قسم
بلکہ وہ تو متعجب ہوئے کہ ایک ڈرانے والا انہی میں سے آ گیا کافر بولے یہ عجیب بات ہے
کیا جب ہم مر جائیں گے اور مٹی ہوجائیں گے ؟یہ تو واپسی بڑی دور کی بات ہے
ہمیں پتہ ہے زمین ان میں جتنی کمی کرتی جارہی ہے ہمارے پاس ایسی کتاب ہے جو ان سب باتوں کو یاد رکھتی ہے
بلکہ انہوں نے حق کو آنے کے بعد جھٹلایا وہ شک والے معاملے میں پڑے ہوئے ہیں
کیا انہوں نے اپنے اوپر آسمان کی طرف نہیں دیکھا ہم نے اسے کس طرح بنایا؟ اور اسے مزین فرمایا اس میں کہیں شگاف نہیں رہنے دیئے
اور زمین کو ہم نے پھیلایا اور اس میں بڑے بڑے پہاڑ ڈال دیئے اور اس میں ہر قسم کے شاداب جوڑے پیدا فرمائے
تاکہ دل کُھل جائیں اور ہر رجوع کرنے والے بندے کو نصیحت ہو
اورہم نے بادلوں سے برکت والا پانی اتارا اور اس پانی سے باغات اور وہ دانے جنہیں کھیتوں سے کاٹا جاتا ہے ہم نے اگائے
اور بلند بلند کھجوریں جن کے خوشے تہہ بتہ ہیں
یہ بندوں کے لیے رزق ہے اور اس پانی سے ہم مردہ شہر کو زندہ کر دیتے ہیں اسی طرح تم نے بھی نکل پڑنا ہے
اس سے پہلے نوح کی قوم نے اورکنویں والے لوگوں نے ،قوم ثمود نے
عاد نے،فرعون نے اورلوط کی
برادری نے اوردرختوں کے جھنڈ والوں نے اور قوم تبّع نے بھی جھٹلایاان میں سے ہر ایک نے رسولوں کو جھٹلایا تومیرا عذاب ان پر حق ثابت ہوا
کیاہم پہلی تخلیق کر کے تھک گئے ہیں؟بلکہ اُنہیں اس نئی تخلیق سے شبہ اور التباس ہے
یقیناً ہم نے انسان کو پیدا فرمایا اور ہمیں معلوم ہے جو وسوسے اس کی جان ڈالتی ہے اور ہم اس کی شہ رگ سے زیادہ قریب ہیں
جب دو لینے والے ایک دائیں طرف بیٹھا ہے ایک بائیں طرف بیٹھا ہے لیتے ہیں
وہ کوئی بات نہیں کرتا لازماً اس کے پاس ایک بڑا مستعد نگران ہوتا ہے
اورموت کی بیہوشی حقیقتاً آ گئی ہے یہی تو ہے جس سے تو بچنا چاہتا تھا
صور ِ اسرافیل میں پھونک ماری جائے گی یہ ہے وعدے کا دن
اور ہر جان اس حال میں آئے گی کہ اسے تو ایک ہانکنے والا ہو گا اور ایک گواہ ہو گا
بیشک تو اس سے غفلت میں تھا ہم نے تیرے سامنے سے پردے ہٹا دیئے ہیں آج تو تیری نگاہ بڑی تیز ہے
اُس کا ساتھی بولا یہ وہ شے ہے جو میرے پاس تیار ہے
تم دونوں ہرنا شکرے اور ہر سرکش کو جہنم میں ڈال دو
جو بھلائی سے روکتا تھا وہ زیادتی کرتا تھا، شک میں ڈالتا تھا
جس نے اللہ تعالیٰ کے ساتھ اور معبود بنا رکھے تھے اسے شدیدعذاب میں پھینک دو
اُس کا ساتھی بولا یہ شیطان تھا اے ہمارے پروردگار! میں نے اسے گمراہ نہیں کیا تھا یہ خو ددور کی گمراہی میں پڑا ہوا تھا
اﷲ تعالیٰ فرمائے گا میرے سامنے مت جھگڑو میں نے تو پہلے ہی تمہارے سامنے عذاب کی دھمکی دے دی تھی
میرے پاس بات تبدیل نہیں ہوا کرتی اورمیں بندوں پر زیادتی کرنے والا نہیں ہوں
جس دن ہم جہنم کو کہیں گے کیا تو بھر گئی ہے؟اوروہ کہے گی کیا کوئی اور بھی ہے؟
اور جنت دور نہیں ہو گی متقیوں کے قریب کر دی جائے گی
یہ ہے وہ جس کا وعدہ ہر رجوع کرنے والے اور اس رجوع کو یاد رکھنے والے سے کیا گیا تھا
جو بن دیکھے رحمن سے ڈرتا تھا اور ایک رجوع کرنے والا دل لایا تھا
تم سب سلامتی کے ساتھ اس جنت میں داخل ہو جائو یہ ہمیشہ رہنے والا دن ان کے لیے ہے
جنت میں جو وہ چاہیں گے سب ان کے لیے ہے اور ان کے لیے ان کی چاہت سے مزید بھی ہے
ہم نے ان سے پہلے بہت سی صدیوں کے (لوگ) تباہ کر دیئے اِن سے اُن کی گرفت زیادہ مضبوط تھی وہ شہروں میں گھومتے پھرتے تھے( بطور) آج کوئی بھاگ جانے کا ٹھکانہ ہے
بے شک اس میں ہر اس آدمی کے لیے نصیحت ہے جس کے پاس دل ہویا کان لگائے اور وہ حاضر بھی ہو
اور بے شک ہم نے آسمانوں زمین اور جو ان کے درمیان ہے چھ دنوں میں بنایا اور ہمیں تھکن نے چھوا تک نہیں
محبوب (صلی اﷲ تعالیٰ علیک وسلم)!ان کی باتوں پر صبر فرمائیں اور اپنے رب کی حمد کی تسبیحیں سورج نکلنے سے پہلے اور غروب ہونے سے پہلے کریں
رات کے وقت بھی اور سجدوں کے بعد بھی اس کی تسبیحیں کریں
اور توجہ سے سماعت فرمائیں جب قریب کی جگہ سے پکارنے والاپکارے گا
جب وہ لوگ یہ حق کی چنگھاڑ سنیں گے یہ ہے قبروں سے نکلنے کا دن
ہم زندہ کرتے ہیں اور ہم ہی مارتے ہیں اور ہماری طرف ہی واپسی ہے
جس دن ان کے اوپر سے زمین پھٹ جائے گا اور وہ جلدی دوڑتے ہوئے نکلیں گے یہ ہے حشرجو ہمارے لیے آسان ہے
جو وہ کہتے ہیں ہم بہتر جانتے ہیں آپ (علیک الصلوۃ والسلام) ان پر جبر تو نہیں فرماتے آپ قرآن کے ذریعے ہر اس آدمی کو جو میرے عذاب سے ڈرتا ہے نصیحت فرمائیں